---
title: "Mamma-helg & överdos på ventoline"
date: 2015-02-07T13:04:15+01:00
slug: mamma-helg
draft: false
categories:
- Camilla uncensored
- Hjärtfelen, sjukhusbesök och allt som hör till
- Från arkivet
tags:
- ghost
- 2015
---

![](/assets/images/ghost/2015/02/finmamma.jpg)
*Bild på mamma, ca 4 eller 5 år sen*
Hela helgen har mamma vart här och det har som sagt kännts väldigt skönt. Vi hittade på precis lagom mycket (handlade en gång, lagade mat och bakade, tittade på filmer, fixade naglarna och lite annat) och jag blev inte slutkörd förutom på söndagen när vi skulle gå på IKEA lite snabbt bara för att hitta krokar till duschdraperiet. Vi åt dock precis innan det, så det gjorde inte min utmattning bättre haha..
Efter att hon åkte hem vid fem så gjorde jag mest ingenting. Spelade lite med Wiktor och gick igenom hans saker från sin barndom (han fick hem det nyligen p.g.a. att hans mamma flyttar snart) och vad som skulle ner i källaren eller vad som skulle slängas. Hade planer på att blogga men jag var helt slutkörd så efter att jag pratat med min bror i telefon i någon timme så somnade jag.

Idag så vaknade jag vid 08 och planen var att jag skulle köra Wiktor till skolan kl 9 så jag kunde ha bilen till sjukgymnastik kl 13... Men när jag vaknade så rosslade jag. Jag pep och väste när jag andades och det händer extremt sällan så jag blev lite förvånad.. Hostade lite, snöt mig och antog att det skulle gå över men det gjorde det inte.. Så jag tog min medicin och dessutom ventoline 4 gånger (använder nästan aldrig ventolinen nu för tiden, den är extremt bra när man får astmaattacker men det är sällan jag får när jag aldrig anstränger mig) och väsandet försvann efter ett tag.. Då gjorde jag min andningsövning som jag ska göra 2 gånger om dagen med treshold PEP, och efter det så väste jag igen...
![](/assets/images/ghost/2015/02/pep.jpg)
*Treshold PEP*<br>
..men jag bestämde mig för att inte ta mer ventoline utan jag andades ett tag lugnt, och snöt mig lite till, försökte samla mig.. 
Jag tycker det är riiiktigt obehagligt när luftrören känns ihopdragna, så jag var lite orolig ett tag där.. men sen fortsatte jag ha lite svårt att andas ett tag, tills det gick över. 
Istället så fick jag ett extremt ont extraslag i bröstet och darrningar i händer och mage/bröst som kändes lite som när man är svag vid en magsjuka.. **Jag kände verkligen att något var fel med min kropp men jag kunde inte fatta vad det var..**
Jag ringde sjukgymnasten och försökte ställa in, men hon svarade inte trots att jag ringde flera gånger.. Försökte ringa kardiologens sekreterare för att fråga om jag bör åka in idag istället för imorgon (som planerat).. Wiktor sa att han stannar hemma med mig och vi satte oss i soffan för att lugna ner min oroande känsla.. Jag darrade fortfarande men inte så mycket, och jag fick inga fler onda slag.. Det bara kändes skit konstigt i min kropp.
När vi satt i soffan så kom jag att tänka på att jag känt såhär förr och då hade jag också tagit mycket ventoline.. det är också den enda saken "utöver det normala" som jag gjort idag.. Så jag bad han söka på FASS efter vad som sägs om ventoline.
Samtidigt som Wiktor sökte så fick jag tag på kardiologsekreteraren och de skulle ringa upp senare för mer information.
Men när vi läste på FASS så stod det där väldigt tydligt under "biverkningar" och "överdos" hur man blir, och det var exakt så jag kände mig och precis dom sakerna som jag upplevde..
Det var skönt att få reda på vad det var.. Jag har inte använt ventoline på så länge, och jag tar sällan 4 omgångar, så det var nog inte så konstigt att min kropp reagerade (men jag ska enligt receptet kunna ta 'hur många jag vill') men det kändes hursomhelst väldigt obehagligt att uppleva det där..

Det positiva är väl att jag inte väser längre :) Mina planer för dagen blev lite paj.. Stackars wiktor fick stanna hemma och jag skippade träningen.. jaja.. Så kan det gå ibland när man lever som sjuk.. <u>Ska åtminstone träna hemma ikväll ändå, det är viktigt att jag håller min fysik tills jag får ett nytt hjärta.</u>
