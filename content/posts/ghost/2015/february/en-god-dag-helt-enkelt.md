---
title: "En god dag, helt enkelt!"
date: 2015-02-03T22:18:58+01:00
slug: en-god-dag-helt-enkelt
draft: false
categories:
- Recept/matinspiration
- Camilla uncensored
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/02/20150203_230430.jpg)

Trots att det inte blev att jag hann baka idag så har dagen varit riktigt bra. Vi har hunnit städa precis lagom, jag har hunnit duscha och laga god mat. Idag gjorde vi pasta med salami som jag tänkte dela med mig av här nedanför, men först tänkte jag berätta om mitt nya sår från leverfläcksborttagningen (what a fucking word förövrigt).

Mitt sår ser jättefint ut under allt förband. Det har läkt riktigt bra hitintills men precis under ytan är det fortfarande öppet än (vi märkte det när vi satte på sterila-stripparna idag efter duschen - vi råkade dra lite så det öppnades) men det går ju inte så djupt eftersom dom dubbel-sydde mig (nere i vävnaden med tråd som löser upp sig själv efter ett tag och även utvändigt med vanliga stygn).
Känns bra, och känsligheten runt området är snart helt borta, endast lite längst ner, 5 cm från själva ärret, gör ont nu för tiden.

Imorgonkväll kommer Amanda hit för te-kväll :D Så på dagen tänkte jag baka (och ja, städa undan i köket för nu är det så förbannat fint där :D) och lagom tills wiktor kommer hem så blir det mat, men annars blir det mest lugnt på förmiddagen.

Förövrigt vet jag inte hur fräscht det är att visa receptet och maten nu efter den första bilden, men vi gör ett försök och ser hur det ser ut på bloggen, annars får jag separera inläggen ;)

![](/assets/images/ghost/2015/02/avdelare-3.jpg)

######Salamipasta
![](/assets/images/ghost/2015/02/20150203_170233.jpg)
*Antal portioner: 4 (stora), Tillagningstid: max 40 minuter (med förberedelser, jag har alltid med sånt i min tidsräkning, så ni vet).*<br>
**Ingredienser:**<br>
500 g Pasta (t.ex. penne, skruvar)
200 g Vitlökssalami
1 stor röd paprika, annars köp 2st
1 purjolök lagom storlek
1 vitlöksklyfta rätt stor, annars 2st
Rikligt med svartpeppar (minst 1 tsk)
Lite salt och 1/2 grönsaksbuljong, eller bara 1 grönsaksbuljong och skippa saltet.
1 dl vitt vin
4 dl grädde
2 dl riven parmesanost
**Såhär gör man:**<br>
1. Skär paprikan, purjolöken och vitlökssalamin i bitar, stek i smör ihop med vitlöksklyftan som du pressar över. Stek tills purjolöken är mjuk.
2. Koka pastan (tar ca 13 minuter) och fortsätt sen med grytan:
3. Addera vinet, svartpeppar och salt (eller buljongen) och fräs lite till i grytan.
4. Tillsätt grädden och parmesanen, låt puttra tills pastan är klar.
5. Häll av pastan och i med det i grytan, rör om och servera.

![](/assets/images/ghost/2015/02/20150203_170256.jpg)
**Smaklig måltid!** Det här är recept 13 av 150 och jag och wiktor gav rätten 6,5 av 10 möjliga. Vi ska spara den till framtiden iallafall :)



