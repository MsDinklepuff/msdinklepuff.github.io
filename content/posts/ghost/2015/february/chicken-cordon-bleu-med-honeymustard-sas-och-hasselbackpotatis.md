---
title: "Chicken Cordon Bleu med Honey/mustard sås och Hasselbackpotatis"
date: 2015-02-25T10:53:21+01:00
slug: chicken-cordon-bleu-med-honeymustard-sas-och-hasselbackpotatis
draft: false
categories:
- Recept/matinspiration
tags:
- ghost
- 2015
---

Har som sagt ingen bild på det här, men det såg både gott och tveksamt ut (för på en av dom hade min ost åkt ut på sidan ;)) men det smakade åtminstone jääävligt gott.. Receptet fick <U>9 av 10</u> möjliga poäng av mig och Wiktor, och det här är recept nr 23 av 150.

Till 4 portioner. Tillagningstid ca 60 minuter.

**Ingredienser:**<br>
*Kycklingen:*<br>
Salt och vitpeppar
1 kg kyckling filéer
2-3 ägg
någon deciliter ströbröd eller pankocrumbs
Grevéost, dubbelt många skivor som filéer.
Rökt eller kokt skinka, lika många skivor som filéer.
Ev. tandpetare
*Hasselbakcspotatis:*<br>
Potatis till 4 personer
Smör
Ströbröd eller pankocrumbs
*Honey/mustardsås:*<br>
3/4 dl äkta majonnäs 
1 msk dijonsenap
1 msk honung

**Såhär gör man:**<br>
Sätt ugnen på 175 grader.
*Potatisen:*<br>
1. Skala potatisarna och skär sen skåror i dem på långsidan.
2. Lägg i en ugnsäker form, häll olja i botten och salta rejält på potatisen. Lägg små smörklickar ovanpå varje potatis och placera sen i ugnen.
3. Efter ca 20 minuter inne i ugnen så ska man ösa potatisarna med smöret/oljan och strö på ströbröd.
4. Låt stå i ugnen tills potatisarna känns klara.
*Kycklingen:*<br>
1. Skär bröstfiléerna horisontellt men inte helt igenom, så det blir som filéen öppnar sig som en mussla/krokodilmun där den sista biten sitter fast.
2. Salta och peppra filéerna "i öppningen" och utanpå.
3. Lägg på en ostskiva, skinkskiva och ytterligare en ostskiva på en del av filéen och "stäng ihop" filén sen. Ev. så behövs tandpetare för att hålla ihop dom efter att osten och skinkan är pålagd.
4. Sätt på en platta <u>med mycket smör</u> i och sätt på medel värme. 
5. Doppa de fyllda filéerna i ägg och sen i ströbröd/panko.
6. Fritera de fyllda filéerna i smöret tills de blir gyllenbruna
7. Placera sen i en ugnssäker form och ställ in i ugnen med potatisen, ca 35 minuter tills den är klar.
*Honey/Mustardsåsen:*<br>
1. Rör ihop alla ingredienser och ställ kallt.

Servera allt tillsammans, det blev riktigt gott! Och om ni har tandpetare i, akta så ni inte råkar skära er på dom när ni äter :)




