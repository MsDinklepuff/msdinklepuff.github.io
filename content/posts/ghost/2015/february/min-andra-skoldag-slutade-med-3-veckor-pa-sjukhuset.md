---
title: "Min andra skoldag slutade med 3 veckor på sjukhuset..."
date: 2015-12-06T17:31:10+01:00
slug: min-andra-skoldag-slutade-med-3-veckor-pa-sjukhuset
draft: false
tags:
- ghost
- 2015
---


![](/assets/images/ghost/2015/12/gran.jpg)
Tjabba! Idag är det söndag och jag har vart hemma sen i tisdags..
Ah.. jag började iallafall skolan (på riktigt) den 9e oktober och gick då dit.. Hade vart där veckan innan för introduktion men nu var det dags för labbarna..

Så måndagen och tisdagen klarade jag av (trots att jag spydde när jag åt och ofta behövde gå iväg för toalettbesök eller pillerdags).. Sen på tisdagen efter skolan så åkte jag till dialysen och då väger man sig alltid..
1,5kg hade jag gått ner på tio dagar.. Dom var inte nöjda och bad kardiologen lägga in mig.. Jag antog att jag skulle vara där max ett dygn.. Som vanligt att dom inte hittar något liksom.. Men nej.. Jag blev kvar.. Jääääääääävligt länge.

Första dagarna fick jag salt och socker dropp, inget jätte allvarligt.. Dom hoppades på att jag skulle äta bättre utan att ge mycket näring i dropp.. Men sen hittade dom att jag hade CMV virus..

CMV virus är något typ 80% av sveriges befolkning har under sin livstid och har man ett immunförsvar så brukar man mest känna av det som typ en förkylning eller lätt influensa.. 
Jag & min donator var mismatchade på CMV viruset.. Vilket innebar att hjärtat jag fick hade fortfarande kvar antikroppar från CMV viruset och min kropp har aldrig stött på detta viruset förr så jag har inga antigener att attackera med och jag har inget immunförsvar p.g.a. medicinering så viruset härjade fritt i min kropp.

Om man inte medicinerar sig så kan viruset slå ut organen de sätter sig på så det är mycket viktigt att man medicinerar dom som inte har ett immunförsvar.

det verkade som mitt virus hade satt sig på magen/tarmarna och de bestämde sig såklart för att medicinera mig.. Men..

Jag är sånt JÄVLA komplicerat fucking fall, varenda jävla gång.

Vanligtvis får man en dos, två gånger om dagen.. men medicinen förstör njurarna, och eftersom mina njurar är rätt paj så bestämde dom sig till slut att ge mig medicinen en gång varje dag efter dialys (måndag, onsdag och fredag) och medicinera i tre veckor istället för 1,5 som vanligtvis gäller.

Under tiden jag låg inne där så gjordes en massa undersökningar och annat..Bl.a. var det blodprov varje dag (iallafall första 1,5 veckorna), 1 vecka med "nutriflex" dropp (900 kcal i en vätska som man får i dropp och det går in på 12h så jag fick det under natten..) som gjorde så ont... Flödet av det var rätt högt och molekylerna rätt stora, men i min lilla arm går bara dom små blåa nålarna in och det blev rätt problematiskt med nutriflexen.. Första nålen hade vi i 8 dagar och den andra i 9, nutriflexen kom igång typ 6e dagen jag var inne.. och efter två dagar med nutriflex fick vi ta bort den första nålen för det gjorde för ont.. När vi tog bort den var det en stor svullnad som vi fick behandla med en kräm..
Likadant (fast dubbelt så stor "böld" av svullnad) blev det med den andra nålen..
Sen såklart vanliga salt och socker dropp..
Andra dagen jag låg inne så gjorde vi en hjärt biopsi för att veta hur det stod till med bortstötning och det var helt okej, ingen fara med det.
Jag testades för urinvägsinfektion, röntgade lungorna för att utesluta att jag fått lunginflammation osv. 
Sen så var det så fram till 1,5 veckor gått.. dropp, blodprover och små kontroller då och då.. Men sista 1,5 veckan kom lite jobbigare kontroller..
Bl.a. gjorde jag gastroskopi igen för att kolla så min svamp i munnen inte gått ner i halsen samt att kolla ifall dom kunde hitta en anledning till att jag hade så ont i magen och mådde illa hela tiden men dom hittade inget..
![](/assets/images/ghost/2015/12/gastroskopi.gif)

Förra gången jag gjorde gastroskopi så skrev jag ju att det är det värsta jag gjort, för det känns som ett maraton lopp och man bara ligger där och alla kräkreflexer går igång, man kan inte hejda en enda rörelse i kroppen och så slemmar man och gråter för all kraftanstränging.. MEN denna gången fick jag lugnande vilket gjorde allt bättre, men fortfarande var det jobbigt..

Därefter åkte jag iväg på gynekolog koll, eftersom jag hade mens när jag kom in och dom undrade lite hur mycket det påverkade min smärta osv (även om jag slutade med minipiller dagen efter jag kom in, just för att jag inte ville att det skulle påverka min mage ännu mer).. Dom frågade frågor såklart och kände med instrument och fingrar (framförallt letade hon nog tumörer och tryckte där det eventuellt kunde skapa magsmärtor), testade flytningarna med en vätska (man ändrar PH (surt eller basiskt) på flytningen med vätskan, och om man gör det och har en infektion i underlivet så brukar flytningarna lukta riktigt surt tydligen, berättade hon) och körde även ultraljud i underlivet..
Har gjort det en gång förr och det är så wierd för det ser ut som en liten smal avlång dildo som är själva ultraljud-sonden
![](/assets/images/ghost/2015/12/mcdc7_vaginal_ultrasound.jpg)
men ja, även här hittade hon inget konstigt..

Därefter var det dags att kolla magen med ultraljud för att se ifall dom kunde hitta något DÄR om varför jag hade så ont i magen och varför jag konstant mådde illa.. Då såg dom en inflammation mellan tunntarmen och tjocktarmen men han såg bara en liten del så nästa undersökning jag sattes upp för var koloskopi.

Nu är det väl något inte de flesta vet vad det är (om man inte har mag/tarm problem eller är gammal typ) men det är iallafall precis som gastroskopi, fast dom går upp i röven.
Helt jävla otroligt otänkbart för dom flesta och troligtvis något som uppfattas förnedrande eller mentalt jobbigt just på grund av hur "exposed" man är..
jag var lite nervös mest pga att jag inte ville ha ont, jag menar det är väl typ som en smal penis, den där slangen tänkte jag..
Men det där med att ligga med röven och nån ska kolla på mig och allt det där störde mig inte alls, jag menar för knappt ett halvår sedan så låg jag på THIVA och bajsade ner mig i blöjor varje dag flera gånger, och det fick sjuksköterskorna där hantera och jag fick liksom visa arslet och ligga där helt handikappad och det var faktiskt inte jobbigt på ett mentalt sätt. Jag var bara glad och tacksam över att dom hjälpte mig med allt allt allt jag behövde hjälp med. 
Det är en svår och utsatt situation men dom är så extremt proffessionella att det rörde mig inte i ryggen faktiskt.
Aja.. men koloskopin iallafall.. Jag var nervös och dom berättade att man lägger bedövningssalva precis vid anus och man kan känna sig lite bajsnödig när slangen förs in men sen ska det inte göra så ont, dom flesta tycker att gastroskopi är värre..
Sköterskan rekommenderade mig att om det gör ont nån stans vid magen så kan man använda händerna att trycka tillbaks på magen utifrån för då gör det oftast mindre ont.

Jag ska berätta hur det här gick för mig... herregud.
Det börjar med att dom tyckte att jag skulle dricka FYRA LITER laxerande vätska, men de gick till slut med på hälften eftersom jag 1. är väldigt liten och 2. redan har haft typ vatten-diarréer sen transplantationen så mer än ett halv år .. 
Så en liter kvällen innan och en liter efter, ingen mat på 18 timmar.

Första delen var inte alls jobbig.. jag fick lugnande och smärtstillande intravenöst när dom började och efter bedövningssalvan man fick runt analen så kändes det knappt när dom förde in slangen men sen ska man gå hela tjocktarmen runt och när dom kommer till första "övre hörnet" så är det lite knepigt att ta sig fram igen för tarmen är lite mer vikt där..
![](/assets/images/ghost/2015/12/tjock.gif)
Ungefär när dom gått så långt så låg jag och SKREK av smärta men det gick ändå hyfsat när dom gav mig en till dos lungnande och smärtstillande .. sen gick dom vidare och andra hörnet gjorde inte så ont men efter det så skulle de försöka komma en yttepytte bit in i tunntarmen och under hela den här processen (från att dom kom till första övre hörnet, dvs) har jag mer eller mindre skrikigt hela tiden (ibland gallskrek jag och tänkte "stackars dom i väntrummet") och sköterskorna fick trycka på magen åt mig där jag sa att jag hade ont för jag själv hade inte tillräcklig med kraft.
Men ah, mitt i allt blurr (av lugnande) och all smärta så SPYR JAG av att jag har så ont. Och eftersom jag inte hade något i magen så spyr jag bara galla och slem.. Jag är svettig av att jag har kämpat med smärtan så länge och jag gråter hejdlöst för det gör så jävla ont, men mest skriker jag bara och har panik.. jag ville ändå att dom skulle kunna göra det ordentligt och inte ge upp men efter att dom försökt komma in i tunntarmen tre gånger så la dom ner.

Men anyway... det SKA inte göra SÅ ont, utan hela min tarm var inflammerad så dom antog att det var därför jag hade så ont.. Men helt ärligt, nästa gång jag ska göra det här (eftersom dom inte fick allt klart) så tänker jag tvinga att få en narkos bedömning innan.. För jag har ALDRIG haft så ont i mitt liv och jag har absolut inte spytt av smärta förr... Och jag är fan RÄTT jävla tålig när det kommer till sånt här..
nä fy fan i helvete.

Imorgon drar jag upp ett inlägg med hur awesome min helg har varit iallafall :)



