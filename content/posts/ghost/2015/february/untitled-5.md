---
title: "Ett rejält matinlägg"
date: 2015-02-02T16:36:49+01:00
slug: untitled-5
draft: false
categories:
- Recept/matinspiration
- Tips / "Dagens"
tags:
- ghost
- 2015
---

![](/assets/images/ghost/2015/02/soppa.jpg)

Först skulle jag vilja berätta att jag nu har testat totalt 12 av 150 rätter, så jag är på god väg med mitt nyårslöfte. Däremot har jag bestämt mig för att bara dela och skriva ut hela recepten på dom som faktiskt är goda, roliga smakupplevelser som jag själv vill spara.. [Så t.ex. maträtten som jag skrev om här](http://ebba.mine.nu:2368/recept-4-av-150/) borde jag egentligen inte tagit med receptet på, eftersom den inte ska sparas och inte var extremt god..

Men ja, de sex nya recepten som jag testat är tomatsoppa med pizzabröd till.
Dragonkyckling, Cesar-Wrap, Quesadillas och idag som meatless monday åt vi blomkålsmos med blåmögelost till marinerade Qournbitar. Tänkte även att jag skulle hinna med att testa delicato-crisp-godisar idag, men vi får se om jag hinner, så det receptet räknar jag inte med.

Tänkte börja med att visa er de tre maträtterna som jag själv inte tänker ha med i min framtid, men om ni vill ha recepten så är det bara kommentera så skickar jag iväg det.
![](/assets/images/ghost/2015/02/20150127_180504.jpg)
Här är Dragonkyckling med ris, den var god, precis lagom. Lättlagad och helt acceptabel, men ingen direkt smaksensation.

![](/assets/images/ghost/2015/02/20150128_182526.jpg)
På bilden ser ni två nya recept, tomatsoppa och pizzabröd. Tomatsoppan var precis sån jag tycker om, smakar tomat och vanliga örter i. Tyvärr så är det lite långtråkigt att äta som bara soppa, för det är samma (ändock goda) smak om och om igen. Pizzabrödet var perfekt pizzabröd (ni vet de tjocka, trekantiga bröden man får hos pizzerior?) men smakade tyvärr lite för lite. Tänkte att jag ska ändra om i receptet så det blir mer smakfullt och testa igen, men tills det blivit tillräckligt gott så får det inte stanna kvar.

![](/assets/images/ghost/2015/02/avdelare.jpg)

######Meatless monday - Blomkålsmos med blåmögelost serverat till stekt marinerad Qourn:
![](/assets/images/ghost/2015/02/blamog.png)
*Portioner: 2, Tillagningstid: max 40 min*<br>

**Ingredienser:**<br>
*Blomkålsmos med blåmögelost:*<br>
Ca 600g fryst eller färsk blomkål
2 msk grädde
ca 25 g smör
Ca 88 g blåmögelost (såklart beroende på eget tycke av smaken och hur stark osten ni valt är. Vi valde "Blu Alp")
Salt och Vitpeppar
*Marinerad Qourn:*<br>
Qournbitar till 2 pers
Ca 1 dl Heinz barbequesås
Ca 1 msk worchestershiresås
Ca 1 krm svartpeppar
**Såhär gör man:**<br>
1. Börja med att koka upp vatten med lite salt i till blomkålen
2. Marinera Qournbitarna (mina var fortfarande frysta när jag la dem i marinaden och det fungerade ändå) genom att blanda ingredienserna till marinaden i en plastpåse och häll i Qournen sen. Se till att det blir tight inpackat så de kan dra åt sig lite av marinaden.
3. Lägg i blomkålen i det kokande vattnet och koka i ca 10 minuter.
4. Stek Qournen under tiden (ihop med lite av marinaden) och när det börjat steka så sänk värmen och stek då på låg värme.
5. När blomkålen känns mjuka (ca 10 min av kokning) så häll av vattnet och addera direkt grädden. Mixa till mos med stavmixer (eller elvisp om ni inte har en mixer) och lägg i smöret och osten så allt smälter samman och rör om. Smaka av med salt och vitpeppar.
6. Lagom tills blomkålsmoset är klart så är Qournen välstekt och det kan serveras.<br>
**<u>*Bon Appétit!*</u>** Det här receptet är väldigt gott för att vara vegetariskt och jag själv gillade det väldigt mycket, men Wiktor tyckte det var tveksamt (han har extremt svårt för konsistensen i Qourn) så vi kanske inte sparar det ändå, men jag tycker att jag bör dela med mig av det här till er som söker nya, goda vego rätter och försöker ta hand om miljön och djuren.
<br>
![](/assets/images/ghost/2015/02/avdelare-1.jpg)
<br>
######Ceasar-Wrap (Caesar-Wrap, om man ska vara korrekt med stavning, men jag kommer namnge min till Ceasar för det är enklare att komma ihåg stavningen på ;D)
![](/assets/images/ghost/2015/02/20150129_182859.jpg)
*Portioner: 2 st, Tillagningstid: Max 30 min*<br>
**Ingredienser:**<br>
*Wrap-innehåll:*<br>
Tortillabröd 4 st (köp 8pack så har ni till Quesadillasreceptet nedanför med ;))
4 kycklingfiléer
Isbergssallad eller romansallad
1 paket bacon
Salt & Vitpeppar
Ev. Gurka till (för extra freshness och krisp)
*Ceasar-dressing:*<br>
½ dl majonnäs<br>
1 dl grädde eller mjölk (3%)
1 - 1½ dl parmesanost
1 msk worchestershiresås
1 msk citronjuice 
1 pressad vitlöksklyfta
1/3 msk svartpeppar
1/4 msk salt
![](/assets/images/ghost/2015/02/20150129_182825.jpg)
**Såhär gör man:**<br>
1. Skär kycklingfiléerna i bitar och stek med lite salt och vitpeppar.
2. Under tiden som kycklingfiléerna steks så riv permesanosten (rätt smått, inte det största rivjärnet ni har) och blanda alla ingredienser till ceasardressingen.
2. Skär baconen i bitar och stek riktigt knapriga och hårda i en annan stekpanna (eller vänta tills kycklingen är klar och lägg i baconet efteråt).
3. Skär upp sallad i lagom stora bitar (och ev. gurkan)
4. Servera köttet ihop med grönsakerna och dressingen på en tortilla och gör en god wrap utav det.

<u>***Smaklig måltid!***</u> Det här receptet är verkligen så sjuuuuuuuuukt gott. Dressingen är fan ett mästerverk och jag blev extremt imponerad över mig själv. Baconbitarna ska vara stekta tills de är knapriga även om ni inte vanligtvis gillar ert bacon så. Det knapriga ger samma känsla som krutonger i en vanlig ceasar-sallad. Så simpelt och förjävla gott. Ifall man vill tror jag säkerligen att en grillad kyckling passar perfekt att använda istället för kycklingfiléer, då tar det här bara 10 minuter tills ni är helt klara för att äta. **DE-LI-CIOUS!**
![](/assets/images/ghost/2015/02/avdelare-2.jpg)

######Quesadillas - 2 olika varianter:
![](/assets/images/ghost/2015/02/ques.jpg)
*Det här receptet är mer snacks/mellanmål än en hel maträtt, men jävlar vad gott det är! Portioner: 2, Tillagningstid: 10 min*<br>
**Ingredienser:**<br>
4 st tortillabröd (2 till varje variant)
*Variant 1:*<br>
Chilisås (föredrar Felix ekologiska, den är inte så stark)
Stekta bitar av kycklingfiléer (ex överblivna från Ceasar-wrapen eller annan måltid)
Majs i burk
Riven ost 
*Variant 2:*<br>
2 msk tomatpuré
Oregano
6 skivor vitlökssalami
Riven ost
**Så här gör man:**<br>
1. Bred ut tomatsåsen på tortillan (olika tomatsåser på de olika varianterna)
2. På med resterande ingredienser <U>på halva tortillan</u> och ta rejält med ost.
3. Vik ihop halvan utan ingredienser med halvan som har allt innehåll. Stek i smör tills osten smält och brödet fått en fin yta.

Bon Appétit!










