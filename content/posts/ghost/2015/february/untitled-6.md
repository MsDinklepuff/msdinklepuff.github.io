---
title: "Stygnplock och Veckoplaner"
date: 2015-02-02T19:02:44+01:00
slug: untitled-6
draft: false
categories:
- Camilla uncensored
- Hjärtfelen, sjukhusbesök och allt som hör till
- Tips / "Dagens"
tags:
- ghost
- 2015
---

![](/assets/images/ghost/2015/02/r-d.jpg)

Sitter här och sörplar på en vanilj-hallon milkshake (vaniljglass, grädde, frysta hallon - mixa and it is done!) med en liten god hint av choklad (råkade få med någon matsked chokladglass också ;)) och känner att livet är ändå gott. 
Jag lever i Sverige, hur fantastiskt är inte det? Mina chanser för att livet ska fortsätta är ändå rätt stora, även om jag är ödmjuk till att min tid är lånad.. Vi kunde lika väl dött innan vi kom ut ur vår mammas mage..

När jag plockade stygnen idag så blev självklart sjuksystern intresserad av allt, eftersom han hade läst min journal lite kvickt. så jag berättade om hur listan fungerade, hur många operationer jag gjort, vad som är det stora problemet som gör att jag ska byta hjärta och lite annat.. han var mycket trevlig och bra på att klippa stygn :) Så efter en kvart var allt klart (tror det var 8 stygn) och åter-plåstrat för att göra ärret lite snyggare.
Nu kliar det dock som in i helvete, men det är bara att ha hård jävla disciplin (som såklart inte alltid går xD) och försöka sluta klia.

Den här veckan började just och jag känner att jag ser fram emot den. Det händer mycket och det känns ändå bra, inte för överväldigande.
Imorgon ska jag städa undan lite i lägenheten med Wiktor (bara lite lätt, inte så extremt noga) för på onsdagskvällen kommer Amanda och tills dess tänkte jag hinna baka något åtminstone. På torsdagen ska jag iväg till sjukgymnasten igen (inte vart där sen jag plockade leverfläcken) och träna, vilket känns väldigt bra och viktigt även om det suger balle att ta sig till sjukhuset, men jag vet ju att min disciplin angående träning är noll.. Så det är bara åka dit och jobba på!
Sen är det fredag och helg, på fredagen ska jag till Specsavers (tänkte skaffa linser, jag hoppas det hjälper med migränen.. har glasögon från 2007 men sen dess har min syn förändrats en hel del antar jag) och senare på dagen kommer mamma (ev. även Hasse :D) för att hänga med mig på helgen.

![](/assets/images/ghost/2015/02/mami.jpg)
*Mamma & Donna*

Förövrigt såg jag just en sak när jag skulle ut och göra en andra milkshake (blev choklad nu ^^).. jag letade tofsar till håret och såg att mina smala var slut.. Det var ett hundrapack. **100 st toffsar** som jag köpte i New York för snart fyra och ett halvt år sen.. **Det innebär att jag slarvat bort 22,22 toffsar <u>varje år</u>**. **Det är <u>1,85 st varje månad</u>.** VAD FAN ÄR DET MED TJEJER OCH SLARVA BORT TOFFSAR?!. Jeeez. Det är fan ett värre mysterium än den beryktade "vänsterstrumpan".

