---
title: "Matfylld helg med lite bearbetning"
date: 2015-02-15T21:48:28+01:00
slug: matglad-helg-med-lite-bearbetning
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2015
---

![](/assets/images/ghost/2015/02/roses.png)
*Fick blommorna av farmor i lördags <3*

Denna helgen har antagligen vart den helgen då flest middagar har varit inplanerade någonsin i mitt liv, det har hänt saker hela helgen och det har vart så jävla skönt. Jag är nu hemma och kan slappna av, säkerligen börja bearbeta lite mer med start imorgon efter att jag sett The Walking Dead, innan dess vill jag inte börja tänka på allt för mycket.

I fredags drog mamma, jag och Wiktor ifrån jönköping runt klockan 16 och var väl framme runt halv sex.. Vid sju hade jag bokat bord till mig, Wiktor, pappa, Klas & Hasse på Texas Long Horn (TLH) i Jönköping och fram tills dess så chillade vi mest hos pappa efter att vi släppte av mamma där hon bor.
Under fredagskvällen på TLH så hade jag det jävligt trevligt, det blev god mat (dock inte riktigt prisvärd enligt mig) och många cancerskämt blandat med seriösa och vardagliga samtal såklart.

Det kändes skönt att tala med (speciellt Hasse och Klas, eftersom jag inte sett dom sen innan jag fick beskedet) dom öppet om all den katastrof som jag erfarade, men också förklara att just nu känns det ändå hanterbart, det gjorde det verkligen inte de första timmarna i onsdags.
Jag hade redan skämtat lite med Kirsty om allt, och även Wiktor.. Försökte dra ett skämt till mamma om alltsammans i torsdags, men det gick inte riktigt hem där.. haha.. Hursomhelst, det är såklart olika hur man hanterar saker men nu när jag inte längre tror att jag dör så tycker jag att lite lättsamhet är skönt.. 

(Förövrigt, för er matintresserade så skulle jag rekommendera oxfilén på TLH. Jag själv åt Ribsen (också goda) men bäst av alla måltider jag smakade av var oxfilén).

På fredagskvällen runt klockan nio, halv tio var vi hemma och då så gjorde vi mest ingenting (babblade väl) i nån timme tills Hasse & Klas begav sig hem. <br>Pappa gick och la sig och jag och Wiktor bestämde oss för att titta på A.I (2001). Jag hade inte sett den men jävlarihelvete vad bra den var! Rekommenderas starkt. <br>Det är så awesome med AI över huvud taget, men att filmen sen är dessutom mycket känslomässig och hela filmen typ är en äventyrsfilm, alltså. Den har typ allt.
![](/assets/images/ghost/2015/02/ai_artificial_intelligence_ver3.jpg)


Jag började såklart gråta av filmen, och det var den så jävla värd. SÅ SJUKT BRA! alltså. Som min bror sa innan han gick "du kommer att älska den" och det gjorde jag verkligen.. fan.<br>Sen så när filmen var slut så grät jag ännu mer medan Wiktor var ute med hunden, jag grät inte så mycket för sorgen som jag känner och för att allt (för sjunde gången under 23 år?) återigen vänds uppochner i mitt liv.. Utan jag grät för att alla ni fina människor bryr er om mig.
Jag grät för att jag hade er, jag grät för att ni ens tog av er tankekraft och gav den till mig.. Att ni skrev, att ni brydde er.

Mestadels grät jag för fina Johan som hade gått till Thåströms signering i Göteborg i helgen. <br>Där hade han köpt en vinyl-skiva och fått den signerad till mig, själva prylen i sig är värt att tacka för och gråta en skvätt av eftersom jag blir rörd av att han köper en present till mig..(Förövrigt grät jag redan när jag trodde han hade fått thåström att signerat en pappersbit till mig, men det var mycket mer än en pappersbit fick jag reda på).. <br>Men det är inte ens tillräckligt för honom.. Han berättar min story för Thåström och sjävlaste Pimme himself trycker på att Johan ska hälsa allt gott, och så skriver han ett hjärta för det passade in på min historia.. <br>Uhh.. Börjar nästan gråta igen när jag tänker på hur otroligt omtänktsamt det var av Johan.

![](/assets/images/ghost/2015/02/th---.jpg)

Självklart har jag även (äntligen) lyssnat igenom Thåströms nya album "Den morronen" som släpptes i Onsdags. Varken vågade eller orkade gå igenom albumet tidigare än i helgen eftersom hans musik är mycket känslosam för mig och dessutom kräver den att man verkligen lyssnar på den, vilket inte alltid gick när tankarna snurrade snabbt runt i huvudet under veckan..

På lördagen var det två middagar inplanerade. Vid klockan ett käkade vi hos farmor :) Fläskytterfilé med äpple, katrinplommon och ingefära inne i den som serveras med potatis och skysås. Så jävla gott! <br> Vi pratade såklart en hel del om många olika saker och bl.a. min situation, sen fick jag fina rosor och jag tänkte återigen att människor är fina.. De går runt på dagarna och tänker på mig, vilket gör mig lite mer peppad..<br> När folk "hejjar" på mig så blir det enklare att fortsätta kämpa framåt. Jag kan inte säga att jag har behövt kämpa förr i mitt liv (oavsett att få människor gör 4 stora "Open heart surgery" innan de fyllt 4 år) för då har det mesta bara fungerat eller så har jag vart för ung för att minnas min egna kamp...<br> Men nu behöver jag kämpa, varje dag.. Inte bara kämpa för att uträtta alla tråkiga "måsten" med mediciner, andningsträning och fysisk träning.. Det får man ju ta som det är, det är måsten och det görs oftast utan att det känns extremt tungt mentalt.<br> Men att kämpa hela vardagarna, bara med att gå eller klä av sig eller böja sig ner och klappa hunden.. Och att kämpa mentalt, sånt är något jag gör nu och det kan kännas oerhört tungt vissa dagar att<u> hela tiden kämpa och ta i, i nästan allt,</u> men jag tänker inte sluta och speciellt inte när folk står och hejjar på mig bredvid.

Efter farmor så släppte pappa och jag av Wiktor och Klas vid huset där pappa och Klas bor, sen åkte vi iväg till jysk och IKEA för att leta rullgardiner, sen tittade vi även in på specsavers och letade efter nya bågar till mig eftersom enligt Laila bör jag inte hålla på med linser när jag sen ska transplanteras, så då orkar jag inte ens börja med linser utan tar glasögon direkt istället även om det är några år bort nu.

Vi var hemma runt klockan sex och sen skulle jag och Wiktor iväg till jossan vid klockan 7.. Det var mysigt att träffa jossan och haha, såklart hade hon bakat.. Det brukar hon inte göra när det kommer gäster, men när hon själv har begär p.g.a. sin graviditet så kunde man väl nästan tänkt sig att något gott fanns där hos henne ;)
Det blev kladdkaka med grädde och färska hallon, så gott! <br>Jag och Wiktor skulle ut på restaurang två timmar senare haha men vi åt ändå.. åh <3

Klockan nio blev det ett besök på Anna Gretas för mig och Wiktor, supermysigt hade vi det.. Och de har förjävla god mat.. Wiktor tog 7 tapasrätter och jag tog 3 :) Sen tog han en efterrätt och jag tog 4 stycken.. :$
Träffade även på en vän jag aldrig sett förr, vi är vänner från typ 5 år tillbaks för vi spelade samma spel. Han är också från Helsingborg som Wiktor och spelade samma spel som jag och Wiktor träffades på (Tibia, förövrigt) men vi som polare har aldrig träffats trots att jag har vart mycket i Helsingborg.. Men han flyttade till Jönköping för något år sen, för att plugga såklart.. Och nu stötte vi på varann!
Riktigt kul faktiskt :)

På söndagen var det middag hos mamma klockan 2 som gällde.. Svingott där med.. Panerad spätta med ris och räksås, serverad med en sallad jämte. Omg haha. vill äta av det nu när jag tänker på det.. 
Wiktor, jag, hasse och Klas käkade där och sen spelade vi lite uno och käkade lite glass.. Väldigt trevligt.. Och ärligt talat, det finns ingen människa i världen som det känns så mysigt att krama som just min mamma. Hon är ungefär i min storlek och hon luktar alltid så gott, det blir verkligen alltid så bra kramar tycker jag.. Så det var mysigt att få krama henne igen, även om jag gjort det nästan hela veckan när hon var här efter mitt hudcancerbesked.

Runt klockan halv 5 så åkte vi till pappa för att hämta våra saker och dessutom skulle vi gå igenom Klas källare där Wiktor hade lämnat lite prylar som vi skulle ha med oss hem. Wiktor packade in allting och sen åkte vi hem mot Linköping..

Jag har just vaknat på måndagen nu.. Och herregud, jag sov till halv tolv. Jag mår så jävla bra av att ha sovit länge och gott, haha! Nätterna i helgen har inte vart fullt sånna och jag ska leva på den här sköna känslan hela dagen <3 Nu blir det The Walking Dead, ursäkta för att inlägget blev så långt men det hände väldigt mycket i helgen.

