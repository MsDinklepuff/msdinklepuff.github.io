---
title: "Danskt idag igen ;D"
date: 2015-02-19T10:20:21+01:00
slug: danskt-idag-igen-d
draft: false
categories:
- Recept/matinspiration
tags:
- ghost
- 2015
---

![](/assets/images/ghost/2015/02/20150218_174145.jpg)

Min mobil har fått sig en smäll, tror det är därför bilderna är ltie randiga och konstiga... Dessutom så fungerar inte högtalaren till ljudet längre.. När någon riner, smsar eller ett larm går igång så hörs det knappt.. Men högtalaren till samtal fungerar fortfarande, så man hör när folk pratar (Y)...

Anyway! Maten igår blev så jävla mumsig! Det är inget för de som inte äter fett på kött, eller de som inte gillar sötma i mat.

4 portioner, tillagningstid: ca 2 timmar
**Ingredienser:**<br>
*Fläsksteken:*<br>
En skinka med svålen kvar (kan vara svårt att hitta i vanlig matbutik), helst okokad.
1 tsk ingefära
Lagerblad, lika många som skårorna du skär i skinkan (se "såhär gör du")
1 apelsin
ca 5 dl vatten
Salt och peppar
*Sockerstekt potatis:*<br>
1 burk med skalade, hela, små potatisar(finns ofta vid konserver)
25 gram smör
Lite vatten
ca 100g socker
*Såsen:*<br>
3dl grädde
ev. en apelsin
salt och peppar
maizena eller annan redning

**Såhär gör du:**<br>
*Steken:*<br>Be att få svålen ribbad i affären om du köper en färsk,skär själv skåror med en vass kniv ner en bit i fettlagret.
Sätt på ugnen på 250°. Lägg köttet i en ugnsfast form med svålen neråt, fyll den till ca hälften med vatten och ställ in i ugnen. Låt koka i ca 15 minuter på den höga värmen.<br> Ta ut köttet efter en kvart och torka av det, sänk ugnstemperaturen till 160° och blanda samman salt, peppar och ingefära.<br> Gnid in köttet med kryddblandningen och glöm inte att krydda i skårorna också.<br>Lägg köttet i långpannan igen men denna gång med svålsidan uppåt och ringla över pressad apelsinsaft.<br> Om ni har en kött-termometer så kan ni sätta in den i den tjockaste delen av köttet och steka fram tills termometern visar 85°, annars kör ni den bara i ugnen ca 1,5 till 2 timmar.<br>Medan steken är i ugnen så ska du ösa apelsin-vatten mixen över köttet var tionde minut. När det är ca 20 minuter kvar kan ni börja med potatisen.
När steken är klar så ta ut den ur ugnsformen och skär upp den efter att den vilat ett tag. Spara vätskan i ugnsformen till såsen.
*Sockerstekt Potatis:*<br>
Häll lite vatten (ca 1cm djup) i en stekpanna och koka upp, häll i sockret så det fördelas jämnt och rör om lite i sockervattnet. Låt vattnet koka bort så mycket som möjligt, det känner du genom att vattnet blir mer och mer motstånd i eftersom sockret bara blir kvar.<br> När sockret är varmt och jämnt fördelat så häll i smöret och stek sen era potatisar i detta tills de får en fin yta.
Jag rekommenderar er att ha på er kläder som täcker alla kroppsytor, för det exploderar lite från pannan för sockret blir så varmt.. Så, be safe!
*Såsen:*<br>
Sila skyn och koka ev. bort lite vätska beroende på hur mycket sås ni ska ha. Koka upp med grädden och smaka av med salt, peppar och pressad apelsin. Låt koka fem minuter och red sen såsen till rätt konsistens för er.

![](/assets/images/ghost/2015/02/20150218_174302.jpg)

Idag ska vi käka resterna och kanske en pölse på kvällen ;D


