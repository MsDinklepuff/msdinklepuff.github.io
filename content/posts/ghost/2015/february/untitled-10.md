---
title: "En konstig natt men över förväntan"
date: 2015-02-12T22:58:50+01:00
slug: untitled-10
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2015
---

I natt somnade jag runt klockan 1 och sen vaknade jag då jag själv uppskattade tiden till klockan typ halv sju.. men efter ett tag hörde jag att mamma tassade runt och gick på toaletten så imorse frågade jag henne när det var och det var närmare halv åtta.. Så 7 timmars sömn är fan inte dåligt.
Svettades dock som jag aldrig gjort förr.. herregud det var pölar som man kunde skvätta bort från kroppen.. men ah, det var jääävligt skönt att sova.

Hur jag mår just nu vet jag inte.. Rent fysiskt så är jag starkare p.g.a. Simdax men resterande verkar mer som en fantasi just idag.. I onsdags var den helt accepterad och verklig, även i torsdags.. men idag är det som om jag bara lever i en dröm .. men jag gråter inte än, det kommer väl snart..

idag ringde jag förövrigt försäkringskassan, man ska ju alltid meddela dom ifall sitt tillstånd förändras.. när jag sa att jag hade malignt melanom och att jag kommer behöva dra ut på min väntan ännu mycket längre så darrade jag i rösten.. det kändes inte alls naturligt att säga det, som det gjorde i onsdags.. 

Härnäst så kommer jag att behöva göra ungefär fem saker..
Dels så ska jag den 18 februari gå till PKmottagningen för att kolla värdet för waranet. Det behöver vara lägre inför "spridnings-kontrollen" den 27e.. Så runt den 18e februari måste min stackars sambo sätta spruto i mig igen.. Jag minns hur jobbigt han hade det sist med det där.. usch <3.

Sen måndagen den 23e ska jag ha telefonmöte med Laila och då har hon nog datum för att kolla ögonbottnarna (väldigt vanligt att malignt melanom sätter sig där) och även gå igenom huden igen centimeter för centimeter hos hudmottagningen...

Det som jag redan har datum för är "spridnings-kontrollen" den 27e.. har dock ingen tid men det kommer väl på remiss. Detta sker på plastikkirurgin eftersom de även ska plocka bort mer av min hud runt leverfläcken.. men sjävla spridnings-kollen behöver jag sövas för och detta beror på att dom ska in i lymfsystemet.. 
<br>*"Operationen, som ofta sker under lokalbedövning, går ut på att skära bort hudförändringen. För att vara säker på att cancercellerna inte ska sprida sig tar kirurgen även bort en bit av huden runt tumören. Ingreppets storlek bestäms av hur utbredd förändringen är. Vid större ingrepp ersätter man den avlägsnade huden med ett tunt lager hud från ett annat ställe på kroppen.<br>Om sjukdomen har spridit sig till andra delar av kroppen kan det bli aktuellt att göra ytterligare kirurgiska ingrepp. Det kan då till exempel handla om att ta bort de lymfkörtlar som finns närmast tumören, så att risken för att sjukdomen ska sprida sig ytterligare minskar."* står det på [cancerfondens hemsida](https://www.cancerfonden.se/om-cancer/malignt-melanom-dup-93).




