---
title: "Så jävla ont..."
date: 2015-02-26T15:46:43+01:00
slug: sa-javla-ont
draft: false
categories:
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2015
---

![](/assets/images/ghost/2015/02/20150226_164647.jpg)
*På bilden är förbandet som jag fick idag på magen efter att de plockade extra hud runt min leverfläck med malingt melanom. Min mage är rätt full av små ärr som ni kan se, och dessutom är det två små små blåmärken från Innohepsprutor som stackars (och duktiga!) Wiktor fått sätta i mig de senaste två dagarna..*

Det är sällan som jag klagar på smärta.. men idag har jag fått både ont och panik nog för det här året.. Egentligen är jag för utmattad för att ens skriva.. men jag måste hålla mig vaken tills ikväll för annars somnar jag inte på natten..

I morse när jag åkte till sjukhuset så kände jag att dagen är okej, jag är såklart sjukt trött.. Brukar inte gå upp 5.45 när jag är sjukskriven men det var okej ändå.. Jag visste som sagt inte vilket ingrepp det skulle bli, men jag hoppades lika mycket på båda alternativen..<br> Det ena med lokalbedövning ger fördelar som att jag slipper stanna där och slipper narkos, medan ingrepp nr 2 ger mig 100% säkerhet på att det inte är spritt samt att det inte gör ont alls p.g.a. narkos men ja... Hade ingen direkt önskan om vilket ingrepp som skulle ske och det kändes skönt, så man slapp bli besviken oavsett vad de valde..

Jag kom till Hand-och plastikkirurgiska kliniken ungefär 6.55 och vid 7.15 var jag beräknad ner till operationssalen men jag kom dock iväg först vid 7.45.. Från avdelningen kördes man till operations-avdelningen där nål sattes (dock spräcktes en ådra, och sen satte de nålen i handen vilket jag avskyr.. men det var fortfarande okej hittills) och PKprov togs för Waranet.

Runt 08.15 var jag i operationssalen där små förberedelser gjordes fram till 8.45.. De satte upp skynke, placerade dropp i armen, EKG övervakning, värmefiltar, syremätning i blodet, hatt på huvudet, tejp runt området som skulle opereras på, alkohol-tvätt på magen osv osv...
Runt 8.45 började ingreppet.. Själva "grävandet" i sig tog typ 15-20 minuter, och vid 9.30 var jag redan på "post-operativa avdelningen" där man hamnar efter operation när alla uppkopplingar och skynken är borta, såret igensytt och allt är frid och fröjd..


Men ja.. Själva ingreppet.. herregud.
Jag var helt beredd på att lokalbedövningssprutorna (ni vet, tandläkarbedövning?) gör ont. De sticker såklart och sen spänner det och svider, de är jävliga, men jag har lärt mig hantera det rätt bra (Andas djupa andetag och vicka på tårna (Y)).. Så när dom började sticka kände jag bara okej.. andas.. vicka.. andas vicka.. och det gick bra. Jag fick såklart lite höjd andningsfrekvens och lite "måste prata med någon för att tänka på något annat-panik" men inte värre än så.. 
Inga tårar, inge sånt.. Utan det var riktigt bra jobbat..

Seeeen.. Så ska man ju låta det verka ett tag. Kirurgen väntade en minut sen la han första snittet. Jag kände precis allt. Det gjorde så jävla ont av smärtan och under de få sekunderna som det tar att dra ett snitt så hann det hända massvis med saker.. 

Vet inte om ni upplevt lokalbedövning, men man kan ju självklart KÄNNA att något händer.. T.ex. i tänderna, man känner ju att någon rör och stör, men det gör ju inte ont. Själva smärtvägarna är blockade liksom..<br> Det hade inte lyckats hända än på mig och jag hann under de få sekunderna säga "Aj", eskalera till ett gällt, lite högre "AJ!" för att sen gå upp till att skrika "MEN AJ !" och halvt resa mig upp i operationsbädden...

Då förstod kirurgen att jag faktiskt hade **ONT**, inte bara att det kändes.. Han sa "oj hoppsan, jag var visst lite ivrig, bedövningen har nog inte verkat än".. och hos mig själv så målade jag upp en bild av att någon skar mig i magen och jag fick riktig panik i några sekunder och tänkte "fitta jag kommer bli traumatiserad av det här"..

Allt detta skedde på några sekunder men jag minns det fan bild för bild.. Usch. Och direkt efter så satte han mer bedövning och väntade lite.. Minns inte ens nålsticken från bedövningen för jag grät i panik över att jag precis kände någon skära i mig. Man ska faktiskt inte behöva uppleva det..

Efter att jag redan hade panik var det såklart svårt att lugna mig själv men jag och systrarna försökte med djupa andetag m.m.

Jag bad om ursäkt flera gånger för jag kände mig så jävla dålig, har aldrig betett mig såhär under en operation innan, men samtidigt har jag aldrig fått så jävla ont och en kirurg som inte lyssnar.. men samtidigt har jag heller aldrig haft ett skynke över ansiktet så dom inte kan se när jag kommunicerar.. Vi hade faktiskt radion på rätt högt, så jag vet inte om han faktiskt inte hörde mina Ajn, utan bara reagerade när jag höll på att sätta mig upp.

men anyway.. Oavsett så tycker jag det är hemskt att man ens ska få behöva uppleva sånt här.. det finns ju bedövning för en anledning..

Ah.. usscccch.. Mår dåligt när jag tänker på det.. Men ja, sen var allt frid och fröjd rätt länge, det kändes precis som en vanlig operation (förutom att min kropp hade lite panik-ruljans i sig) där man känner att dom stökar runt men det gör inte <U>ont</u>.

Sen så kommer vi till nästa steg som gjorde fyhelvetes jävla pissfanont. Vet inte hur många gånger jag svor och "huffade" för att stålsätta mig mot smärtan som kom sen..
När man äter waran så är blodet tunt, från ådrorna kommer det sällan sluta blöda så lätt som hos andra patienter.. Då använder man en brännare och bränner på ådrorna så dom slutar blöda..
Detta är också något jag upplevt förr och mestadels så bara surrar det till, ryker lite och känns lite mysko, men inte någon smärta..
De flesta bränningar kändes så idag också, men sen var det två tre stycken som gjorde FRUKTANSVÄRT jävla ont.. Antagligen låg det nerver jämte ådrorna och vissa behöver man bränna flera gånger och tyvärr var den värsta en sån som han var tvungen att gå tillbaks och bränna på tre gånger för att den verkligen skulle sluta rinna...

Det var helt acceptabelt läge dock. Jag hade lugnat mig hyfsat, försökte hålla min andning med långa bra andetag och prata med systrarna samtidigt, men helvete vad jag svor. Jag sa "ÅH FYFAN HELVETE MEN DET ÄR OKEJ!", "AJ JÄVLAR MEN KÖR PÅ!" och liknande varianter under bränningen...<br>Ibland skrattade jag också, för vissa av bränningarna kittlades.. Konstigt det där med smärta och kittlande.. vad är det som bestämmer hur det känns? Finns det en "kittel-kanal" som "smärtkanalen" där sånna nerver går eller what?

Sen kom det som också var smärtfyllt men i min egna "smärt-mätning" så räknas det knappt..Det sista smärtfyllda var när dom skulle sy igen.. Svor kanske två gånger "fan, det gör ont" men det var inget som lugna, djupa andetag inte kunde fixa.
De sista tre centimeterna på ärret kände jag när de sydde igen, det var inte direkt bedövat där, men den känslan var okej. Det var som ett nålstick, sen ett surr och en konstig tinglande känsla när tråden drogs igenom och sen var det bara så om och om igen.. 

Men ja.. Overall så är det väl okej.. Nu i efterhand. men där och då ville jag bara ställa mig upp och gå, säga FUCK IT med öppet sår i magen och bara dra. Har aldrig haft så ont i mitt liv, och jag har fan stått ut med en hel del.. 

Imorgon när jag förhoppningsvis är lite piggare så ska jag skriva ut receptet på Chicken Cordon Bleu (har dock inte foton för vi alla åt upp så fort innan jag ens tänkte på det) och betala räkningar men idag ska jag inte göra ett endaste litet dyft.. Wiktor kommer snart hem med mat från McDonalds <3


