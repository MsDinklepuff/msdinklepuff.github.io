---
title: "Migrän idag igen,och ett tungt erkännande"
date: 2015-02-02T12:35:05+01:00
slug: migran-idag-igenoch-ett-erkannande
draft: false
categories:
- Camilla uncensored
- Hjärtfelen, sjukhusbesök och allt som hör till
tags:
- ghost
- 2015
---

Happ. **Fuck my life.** Jag fick migrän idag igen och jag orkar inte ens vara arg över det. Har fortfarande ont i huvudet trots att jag sovit sen 9.30 till 13.30.. Skiten borde liksom gått över men nej.. Jävla tur att det inte är migträn-aura kvar och det bara är extrem huvudvärk.

Jag gick upp nu för att plocka stygnen om en timme, så vi får hoppas att det går bra och att jag kan slippa migränen åtminstone tills då. 

Mitt erkännande.. ja. Fan. De här senaste två veckorna, sen jag plockade bort min leverfläck, har jag känt mig livrädd. Sådär "under ytan livrädd", det poppar upp då och då och jag känner bara ångest, illamående och hopplöshet..
Jag hoppas, och tror, att det beror på att just nu är det extremt hopplöst. Jag står inte på listan just nu (temporärt) och det får mig att flippa ur lite... Jag är helt enkelt livrädd för att dö, att jag inte ska få ett hjärta, att det inte finns något hoppfullt att se fram emot.
När jag stod på listan kände jag inte såhär, utan då tänkte jag alltid fram, hade hopp och tilltro till framtiden.. Men nu känner jag mest rädsla, att jag inte får något eller att mitt hjärta ska stanna innan jag får chansen att få ett.. Min enda positiva tanke då är att *"jag har ju åtminstone ICD-pacemakern, så om hjärtat skulle stanna kan jag få det igång-kickat igen"*



