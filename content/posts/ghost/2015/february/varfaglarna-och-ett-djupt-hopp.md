---
title: "Vårfåglarna och ett djupt hopp"
date: 2015-02-16T10:54:58+01:00
slug: varfaglarna-och-ett-djupt-hopp
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2015
---

Idag hör jag vårfåglarna sjunga, och jag känner ett hopp som sitter djupt inne i magen och märgen.. Även om jag säkerligen får höra vårfåglarna en eller två gånger till, ett annat år, innan alltsammans är någerlunda klart, så känns det underbart att få höra dom just nu.
Att få känna lite ro och mysigt hopp, precis det som vårkänslorna ger.

Rent mentalt känner jag mig faktiskt redo, fast det inte ens har gått en vecka sen beskedet.. Så det kanske kommer gå lite uppochner med det där.. Men jag känner mig inte ledsen på samma oerhört nedbrutna sätt.. Jag kommer kunna veta mer exakt hur jag känner när jag vet 100%igt om det spritt sig än eller inte.. <br> Men tills dess så känner jag mest inte så mycket om just hela min situation.. Istället så blockerar jag ute det och känner angående allt annat.. T.ex. vårfåglarna, eller om jag slår i tån i tröskeln.. <br>Det är mer sånna känslor jag tar fram. "här och nu"-känslor.. Inte "abstrakta"/"långt borta"-delar.. Jag tror inte jag kan hantera sånt än.. För jag vill ha lite mer information och koll på läget innan jag vågar varken tänka bu eller bä.. så därför tänker jag mest bara.... neutralt.

Jag är införstådd med läget, inte som i fredags när allt kändes som en fantasi.. utan mer som onsdag/torsdag när jag verkligen förstod faktan och accepterade det. <br>Men trots att jag är införstådd med läget är jag inte i behov av att gråta, inte än. <br>Jag kanske aldrig kommer känna det behovet igen, men i onsdags morgon där.. Då kände jag verkligen behovet av att gråta. <br>Jag grät för min familj, för att jag var säker på att jag var körd, för min fina sambo och världens alla orättvisor. Jag grät så jag trodde att jag skulle spy flera gånger.
Jag grät av ilska på världen, jag grät för allt fint jag fått uppleva och snart inte längre skulle få uppleva igen..
Men nu känns allt mycket ljusare. Sen Laila kom in och pratade om att malingt melanomet ligger så ytligt, att det troligtvis inte spritt sig, då känner jag mig inte körd och jag känner inte behovet av att gråta på grund av min situation.. 

Jag är ytterst tacksam och glad över att min kropp verkar hantera att sova lagom okej åtminstone, trots allt som händer.. Inatt (sön-mån natten) sov jag tillochmed både bra (jämfört med vad man kan förvänta sig) och länge.. och idag har jag ingen huvudvärk, inget som spänner.. Känns svinbra faktiskt med ett huvud som är fritt från fysiska plågor, även om psykiska plågor kanske snurrar lite där inne så gör det ingenting när jag får ta in de vackra tonerna av vårfåglarna på morgonen.


