---
title: "'Sjukhusvecka' med guldkantsslut"
date: 2015-02-09T14:29:06+01:00
slug: untitled-8
draft: false
categories:
- Camilla uncensored
- Hjärtfelen, sjukhusbesök och allt som hör till
- Från arkivet
tags:
- ghost
- 2015
---

![](/assets/images/ghost/2015/02/bl-blm.jpg)
*En gammal bild från arkivet, blommor från mammas kolonilott.*
Imorgon läggs jag in på sjukhuset för 24h dropp + röntgenutredning av en "prick" på lungan som de såg för ett halvårsen under transplantationsutredningen.. De sa att det kunde vara precis vad som helst.. En luftbubbla, cancer, fel på kameran, smuts, ah.. Men de vill ny checka upp så pricken inte växt för det bådar ju inte direkt gött..
Droppet är Simdax igen så jag blir starkare några dagar, känns bra inför valentineshelgen då jag ska till jönköping.

Hela dagen imorgon blir jag borta, och kommer inte blogga. Ska försöka läsa en bok istället.. På onsdag kommer jag också vara iväg antagligen fram till fem sen släpps jag ut.. Så torsdagen är den enda dagen jag har helt hemma här, då ska jag baka cupcakes för att ta med till Jönköping så jag och pappa kan pröva ut rätt storlek på cupcake-wrappsen vi ska göra :D

Hela helgen blir fylld med matupplevelser då vi på fredagen ska äta på Texas Long Horn i jönköping med pappa, hasse och klas. På lördag blir det Anna Gretas ensamma och sen på söndag ska vi käka hos mamma.

Ikväll hade jag lite av ett enormt ångestnederlag. Jag fick bara panik.. [Läste den här artikeln som MOD](http://www.dn.se/insidan/han-var-med-nar-forsta-hjartat-transplanterades-i-sverige/) hade lagt upp på facebook. Den är egentligen rätt pepp, lite feel good i sig själv.. Men i min sits så fick jag bara riktig panik... Jag kände att mina luftvägar krympte och jag blev omedelbart tung över bröstet och hela mig..
*"Hälften av patienterna lever fortfarande 13 år efter transplantationen. De senare åren har resultaten förbättrats ytterligare så att nästan alla överlever själva transplantationen. Det har resulterat i att 83 procent lever efter fem år, vilket är ett enastående bra resultat”, säger han.*<br>
Jag vet (nu efter mycket diskussion med bror och mer rationellt tänkande) att statistiken antagligen är gjord på äldre människor. Men det känns hemskt att gå runt och tänka att man ska bli gammal, mamma, man ska få ha ett jobb och ett relativt normalt liv... Sen så bara.. Men? jag kanske inte ens överlever första året som är så jävla kritiskt.. Det är dock irrationellt. Varför skulle inte jag överleva? Mitt allmäntillstånd är nog mer bra än de flesta gamlingar som har hjärtsvikt? eller? Ibland undrar jag även det.. men .. ah.. usch. Det var bara jävligt hemskt jobbigt och jag blev direkt ledsen och kände att jag borde sluta planera mitt liv. Det är helt onödigt ändå, tänkte jag.. men det är det verkligen inte.. Jag ska aldrig tänka såhär dåligt igen, det hjälper verkligen inte.
<u>**OCH So what förövrigt?!**</u> OM jag planerar mitt liv och dör om ett år?? Så lever ju precis varenda jävla människa. det är ingen som vet när dom ska dö, antar bara att det är lite mer påtagligt för mig. Men vem som helst kan ha sitt liv planerat och råka ut för något. Så jag ska fan sluta med dumma tankar. Jag ska tänka bra, som jag brukar.
