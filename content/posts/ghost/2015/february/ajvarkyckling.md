---
title: "Ajvarkyckling - recept 17 av 150"
date: 2015-02-17T22:07:18+01:00
slug: ajvarkyckling
draft: false
categories:
- Recept/matinspiration
tags:
- ghost
- 2015
---

![](/assets/images/ghost/2015/02/20150217_162647-1.jpg)
*Portioner: 2st Tillagningstid: 1h.*

**Ingredienser:**<br>
*Kycklingen & riset:*<br>
2 stora kycklingfiléer eller 3 st små
Salt och vitpeppar
Smör till stekning
2 portioner ris (jasmineris rekommenderas)
Riven ost
*Såsen:*<br>
4 dl creme fraiche
1,5 dl ajvar (mild)
1 tsk honung
ca 1 msk timjan
Salt & svartpeppar efter smak
**Såhär gör du:**<br>
Sätt ugnen på 200 grader.
Salta och vitpeppra filéerna rejält och stek dem i en stekpanna i smör så de får en fin stekt yta på alla sidor. Rör under tiden ihop alla ingredienser till såsen. <br>Lägg filéerna i en ugnssäker form och häll över såsen. Sätt in i mitten av ugnen i 30 minuter.
Efter 30 minuter tar du ut och vänder kycklingfiléerna i såsen och strör på ost, låt stå i ugnen i 20 minuter till. Samtidigt gör du riset enligt anvisningar och när riset är klar så är kycklingen det också.

![](/assets/images/ghost/2015/02/avdelare-6.jpg)

Det här receptet hittade jag [här](http://jennysmatblogg.damernasvarld.se/2013/09/30/ajvarkyckling-som-ni-bara-maste-testa/) men gjorde lite förändringar och vi gav rätten 8 av 10 möjliga. Jag har testat 17 recept av 150 hittills iår.. 
150 recept på ett år blir 12,5 recept varje månad som jag måste testa, så jag ligger verkligen efter, eftersom det snart är mars! 
Har vart mycket sjukhus och lediga dagar nyligen, men hoppas jag är på´t igen snart.. Dock blev min matkassa halverad idag, eftersom vi satte upp en budget i vårt hem äntligen.. och det kändes inte rimligt egentligen att lägga så mycket penga på mat som vi gör.. såååå nu får jag verkligen leta noga bland recepten jag ska testa för att få ihop det ekonomiskt.


