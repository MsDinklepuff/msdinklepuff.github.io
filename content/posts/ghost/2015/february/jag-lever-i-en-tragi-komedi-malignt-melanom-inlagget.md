---
title: "Jag lever i en tragi-komedi... Malignt Melanom inlägget"
date: 2015-02-12T16:53:30+01:00
slug: jag-lever-i-en-tragi-komedi-malignt-melanom-inlagget
draft: false
categories:
- Hjärtfelen, sjukhusbesök och allt som hör till
- Från arkivet
- Cancer - Malignt melanom
tags:
- ghost
- 2015
---

![](/assets/images/ghost/2015/02/20150121_143819.jpg)
jag vet inte hur jag ska börja det här inlägget, eller lägga upp det för att alla ska hänga med och förstå. jag skriver det här för min egen del, för bearbetning och för att alla bekanta och vänner ska få informationen de undrar över. Och det mest logiska för mig är väl att skriva alltsammans i tidsföljd, så gott jag kommer ihåg.

Just nu snurrar såklart min skalle (om inte bara av all information, så även av kaffet som jag drack för två timmar sen(började inlägget kl 18 - slutade klockan 24) men jag ska verkligen försöka få ner alltsammans (det jag vet än så länge, för jag har inte direkt mycket information än heller.. eller jo.. men lååångt ifrån hur allt kommer se ut framöver..)

![](/assets/images/ghost/2015/02/avdelare-5.jpg)

**Vi börjar med Tisdagen:**<br>
Jag skulle in på 24 timmars dropp för att få Simdax som stärker upp hjärtat [(för mer info om simdax, läs här)](http://ebba.mine.nu:2368/jullovet-15dec-11jan/) och samtidigt passa på att göra en skiktröntgen på lungorna eftersom dom för ett år sen såg en liten prick på lungan. De kontrollerade den några veckor efter och den hade inte växt men nu var det dags att checka igen. Dessutom väntades svar på min leverfläck som jag tog bor för 1,5 veckor sedan... 
Så jag kom in dit vid kl 11 för att göra röntgen, sen gick jag till avdelningen där jag skulle vara i ett dygn för simdaxen såklart.
Lagom till att det var lunch (12.00) så knackade det på min dörr och där står min käre far. *Underbara lilla pappa* **<3**. [Han hade läst mitt inlägg på facebook som jag postade dagen innan där jag beskrev att jag hade lite ångest som jag även skrev om i min blogg](http://ebba.mine.nu:2368/untitled-8/) och detta gjorde att han kände att han bara ville ha en kram. Få krama sin dotter och då gjorde han det, han åkte upp till mig under dagen som jag trodde bara skulle bli alldeles platt och tråkig med droppet i min arm.
Inte nog med att han kom över och jag kände mig älskad, peppad och fick en as bra överraskning.. Utan dessutom hade han köpt med sig massa chips, godis och dricka... haha.. Fan vad han känner mig, och fan vad jag älskar honom.
När pappa hade kommit fram så hade jag fortfarande inte fått in PVKn till droppet, en sjuksköterska hade testat och efter tre försök gav hon upp, och lagom tills pappa hade vart där ett tag så kom den andra sköterskan och testade, för henne blev det två försök tills det gick så fem försök för en nål, men det är faktiskt över medel som brukar ligga på sex stick :)

![](/assets/images/ghost/2015/02/kanyl.jpg)

Vi satt och babblade ett tag och Wiktor kom även efter skolan vilket också var oväntat och jättekul för mig.<br> Sen runt halv fem drog de hem och jag kämpade för att inte somna direkt där och då.. det finns inte så mycket att göra på sjukhus, men bäst är att bara gå upp och gå runt, för somnar man mitt på dagen så blir nätterna så jävla mycket jobbigare.<br>Vid 17 serverades middagen och då vaknar man till, för det finns något att göra.. Mellan 17-20 kämpade jag rejält för att inte somna haha men så jävla typiskt att vid 20.30 var jag inte så otroligt trött längre..<br> Men jag bestämde mig ändå för att försöka sova vid 21.. Så då tog jag mina piller och la mig, sen är det alltid lite krångligt att hitta ett bra sätt att sova på med en nål i armen och en massa sladdar på bröstkorgen som håller koll på hjärtat (telemetri) medan man är inlagd.. men efter lite klur så lyckades jag somna....<br> och vid klockan 22 gick mitt jävla medicinlarm igång.. **HAHA.** Jag stängde av det, tänkte *"din jävla dumfan"* och försökte somna om men strax där efter kommer nattpersonalen in och ska ta kontroller (blodtryck + temperatur) samt presentera sig.. <br>Sen kunde jag inte somna. Så vid halv två somnade jag tillslut efter massa tv och efter att jag läst allt fint på facebook som människor postade efter mitt ångest-inlägg.. Det sista jag skrev den kvällen var det här:<br>*"Tack alla jag ligger på sjukhuset just nu och läser det.. och idag känns det väldigt hoppfullt :') snart så är det väl min tur och jävlar vad jag ska kämpa det året efter transplantationen och sen kan jag få ett break i typ ett decennium ! Hur jävla häftigt det känns går knappt beskriva men ja, då ska jag rocka ännu hårdare.."*

![](/assets/images/ghost/2015/02/20150210_163305.jpg)
Jag i tisdags (någon gång mellan 17 - 20 när jag var uttråkad) med telemetri och dropp.


**Onsdagen:**<br>
Jaaa.. Dom kommer in klockan 08 och väcker en som alltid, tar kontroller (ger medicin, blodtryck, temp och vikten) och säger att frukost finns att ta.<br>Eftersom jag aldrig äter frukost så brukar jag bara somna om tills lunch klockan 12, eller tills läkarna kommer in efter att de rondat ("ronda" är när de har ett möte varje dag om varje patient på avdelningen och planerar vad som ska ske för patienten under dagen osv osv) vilket brukar vara strax innan eller efter lunch.<br>

Så vid typ 11 kommer min transplantationsläkare Laila in och jag sover, men vaknar till av ljuset och säger *"aah oj hejsan hehe, godmorgon"* och sätter mig upp medan hon tar en stol och sätter sig ner. Så ser hon rätt bekymmrad ut och sa ***"Du Camilla, jag har dåliga nyheter.. Vi har fått svar på leverfläcken och du har malignt melanom"***.<br>
*"Okej."* Tänkte jag.. Det är väl inte så mycket värre att ha cancer på alltsammans också, det hanterar jag..
<br>
Laila pratade vidare och sen kom vi till det jag inte hade greppat än.. Tror tillochmed hon sa "du förstår väl att det innebär~~~" just för att jag tog det hittills hyfsat lugnt.. Inga tårar, inget jobbigt förutom att jag får slåss lite hårdare med en annan fiende bara..
Men så kom det.. ***"Detta innebär att du inte kan få genomgå en transplantation."***

Boom. Krash. Okej?!

Jag brast sönder. Jag störtlipade, snorade och försökte samtidigt prata och lyssna, men det blev mest att jag bara hulkade och lyssnade än att försöka prata. <br>Laila såg helt förtvivlad ut. Det hade hon gjort ända sen hon kom in och satte sig. Man såg så tydligt på henne att hon ville inte att det skulle vara som det faktiskt är. Hon önskade att detta inte var sant. Hon fortsatte såklart förklara hur läget ser ut just nu (mestadels bara kaoz, förövrigt) och att det här kommer verkligen dra ut på tiden.

Hon sa bl.a. att med man måste få bort cancern innan transplantation kan ske, och att detta tar väldigt lång tid oftast. Dessutom ska hon på något sätt försöka få mig att överleva "den långa tiden", vi talar om flera år, sa hon. Och sakta men säkert får vi baxa mig framåt en transplantation. Kanske får jag byta klaff eller gå med en hjärtpump tills dess, men de alternativen har de redan uteslutit en gång p.g.a <u>riskerna att utföra det vägt mot hjälpen det ger mig.</u>

Laila sa även att det var väldigt tur att vi hittade det nu innan transplantationen (precis efter att min tankegång gick *"fan vad jag önskar att jag bara kunde fått byta hjärta först innan det här hände"*) eftersom annars hade det kunnat blomma upp rejält och då hade jag inte haft en chans. 

Anledningen till att man inte kan transplanteras med hud (eller lymfom) cancer beror på att efter en transplantation äter man mediciner som hämmar immunsystemet (speciellt T-celler) och vårt immunsystem har T-celler i sig som faktiskt bekämpar hud och lymfom cancer.
Men att göra en vanlig klaffoperation är fortfarande ett alternativ eftersom då trycker man inte bort immunförsvaret.

De 30 minuter vi satt där och pratade (mest hon, jag grät och snörvlade) så var läget rätt kaosartat. De har inga direkta exakta planer på hur dom ska få mig att klara mig den långa tidsperioden det tar. Vi vet inte om cancern har spridit sig och isåfall adderar ännu mer tid på min långa väntan... Det enda hon visste att hon skulle lösa var att jag skulle röntga buken och huvudet, samt att hon skulle prata med hudläkaren.. Men utöver det visste vi egentligen ingenting förutom att jag hade även malingt melanom ovanpå allt annat, och det gör att jag inte får byta hjärta.

Laila lovade att dra i alla trådar, det här ska inte behöva hända och hon ska söka igenom det här noga, kontakta utlandet och lösa skiten. Det ser inte positivt ut och det kommer verkligen ta tid men vi ska innerligt försöka baxa mig sakta men säkert framåt mot en transplantation oavsett vad..

Hon sa att jag skulle röntgas med skiktröntgen i buk och huvud för att se ifall man hittar tumörer i kroppen.. Lungorna gjorde jag dagen innan p.g.a. den där "pricken" från ett år tillbaks..
Laila skulle prata med hudläkaren efter lucnh och sen skulle hon komma tillbaks om några timmar men hon sa att jag blir kvar till fredagen och att jag skulle ringa till dom jag ville. Fina fina Laila ville inte lämna mig ensam, men tillslut så gick hon och hämtade snorpapper till mig samtidigt som jag ringde första samtalet.. Till Wiktor.

Jag försökte först kontrollera mig själv lite, inte hyperventilera och hulka. Försöka få fram ord. Jag tryckte på den gröna lilla luren och kände mig rätt stabil, sen gick det två signaler och jag började hulka och gny som man gör när man gråter.. I samma veva svarade Wiktor och jag fick inte fram ett enda ord.. *"buäääääähhhhrrrggll"* lät det väl kan jag tänka mig.. Wiktor: **"Men milly, vad är det?"** och så halvt skrek jag för att jag verkligen skulle få ut något, mina lungor kändes så oerhört tunga.. Hur kunde jag ens få in luft?
**"Jag har cancer och jag får inte byta hjärta"**<br>
**"Va? Okej, jag kommer"**

Nästa samtal var till pappa.
Med gråten i rösten och känslan av att vara en liten liten människa i en vuxen kropp så frågade jag pappa **"Kan du komma upp hit igen?**
Jag minns ärligt talat inte vad pappa sa, men han frågade såklart vad som stod på och så sa jag samma mening.. 
**"Jag har cancer och jag får inte byta hjärta"**<br>
Han frågade mig om det var lungan som jag röntgade eller om det var min leverfläck som jag fick svar på.. jag blev förvånad över frågan och svarade, hickandes och hulkandes att det var malignt melanom på leverfläcken och pappa svarade stabilt 
**"Men det är okej, det är inte så farlig cancer, det skär vi bara bort!"**..
Jag minns en brinnande ilska samtidigt som en otrolig jävla lättnad över att min pappa alltid är som han är, även i de mest bisarra jävla situationer.. och jag hulkade fram ett **"men det spelar väl ingen roll?! Jag får ju inte byta hjärta!!"**
Även då minns jag inte vad han svarade, men jag tänker mig att det var något betryggande och sen sa han även att jag är där om 2 timmar (vilket kändes oerhört mycket för mig, jag vet ju att det går att köra på 1,5 timmar.. Blev en extra tyngd i mig p.g.a. det men bara för en kort sekund). Klockan var 12.40 när jag la på med pappa och skulle ringa tredje samtalet till mamma. Pappa fick in sitt samtal 12.36 på sin telefon, då var han i sin lokal nära sin lägenhet och jobbade, så han hann lämna hunden till min storebror (bor grannar) och hämta saker för att åka till mig.. Han klev innanför min sovsal <u>en timme och tio minuter</u> efter att vi la på...  Wiktor tog sig också dit oväntat fort, jag hade pratat klart med mamma och klas när han klev in genom dörren.. Kanske så uppfattade jag inte att tiden gick, men det kändes omöjligt snabbt..

Mitt tredje samtal var till mamma. Då var jag noga med att påpeka att det var hudcancer, för att pappa hade tyckt att beskedet hudcancer inte var lika komplicerat, det ville jag tro på också och var noga med att säga det.. Jag ringde mamma och snyftade, lite mindre hysteriskt än innan eftersom pappa lugnade ner mig lite..
Jag grät såklart, men mer viskande och ljust tjutande än hulkande och hysterist **"Mamma, jag"** så tappade jag rösten.. Sen viskade jag lite tjutigt att **"jag har hudcancer"** .. **"jag får inte byta hjärta"**<br>**"Men kära hjärtat! vad är det du säger? i lungan eller leverfläcken?"**
**"hud.."** pös jag fram samtidigt som jag andades ut och mamma sa
**"jag kommer upp"** ...<br> jag fick fram något konstigt "mm" ljud **"mmmhhyy"**.. Sen andades jag och sa **"pappa åker så han är här om två timmar, så han lär ju åka om en halvtimme"** så svarade mamma:
**"Jag jobbar till klockan 2 och sen åker jag på eftermiddagen så jag är där"**<br>.. Jag hade samlat mig lite och tog ytterligare en hel mening sammanhängande:
**"Okej, jag vet inte hur jag ska göra med Hasse och Klas? Ska jag ringa dom? Vad ska jag säga.."**<br>
**"Jag tycker du ska ringa Klas, Hasse bör du vänta med för han är på jobbet och han kommer inte kunna fokusra alls"**<br>
Så vi la på och jag skulle ringa samtal nr 4 till Klas.
Jag hade samlat mig rätt hyfsat, och ringde Klas.

Han och jag pratade rätt länge och rätt samlat. Han hade mycket frågor.. Jag började berätta som i de andra samtalen, att jag hade malingt melanom och inte får byta hjärta.. Han svarade att han hade hört det från pappa och precis när han sa det så hörde man i bakgrunden att pappa lämnade Ebba hos Klas.
![](/assets/images/ghost/2015/02/ebb.jpg)
*Ebba, 2007 typ?*<br>Klas och jag pratade om exakt det Laila hade gått igenom, och han blev förbannad över att de **"ville ju inte öppna mig för cancern och byta hjärta, men ändå vill byta klaff för att hålla dig vid liv?!"** men då förklarade jag om T-cellerna och då föll bitarna på plats. Han sa att **"nu får du be pappa skälla, det här får inte ta tid, du har verkligen inte 'några år' över, du kommer inte överleva"** och det stämmer ju, men det var som jag sa.. **"Jag har ingen aning om HUR det här ska gå till, Laila försöker på alla sätt. Hon ska dra i alla trådar och letar utomlands efter alternativa hjärtpumpar och ringer runt överallt för att prata med specialister och få all information så vi får ihop en plan framåt.. Men vad vi vet nu är att jag har cancer och inte får byta hjärta. Jag hoppas på att det inte har spritt sig eftersom när jag var på hudmottagningen så sa dom att den inte ens såg elak ut men eftersom den kliar så plockade dom den..**<br>
Nån gång här så klev Wiktor in och jag och Klas diskuterade om jag skulle ringa Hasse eller inte, men Klas tyckte det så då gjorde jag det..

Klockan var 12.45 och det hade inte ens gått en timme sen beskedet men mitt huvud värkte och jag var grymt förvirrad och förtvivlad. När Wiktor kom till mig så hade han tårar i hela ögonen och vi grät ett tag tillsammans, jag förklarade även för honom att det är hudcancer och inte lungan, för att han skulle bli lite lugnare och för att jag glömde säga det .. Det var ju inte direkt så att jag övade på samtalen innan jag ringde.. och han ringde jag först så han fick den värsta smällen eftersom jag var helt söndergråten och hulkade och kunde knappt andas i telefonen..
Vi stärkte upp varann och pratade om allt. Han hade inte fått någon information om det Laila sa, för vi sa bara två meningar till varann sen la vi på. Hasse svarade inte i telefonen så då tänkte jag skippa det, men sen ringde han upp och jag missade samtalet så då ringde jag upp honom.. Fullt samlad faktiskt och pratade ett tag.

Först frågade jag om han hade mycket att göra idag på jobbet, för isåfall kunde jag ringa senare.. Men han sa att det var inte så mycket.. Och så sa jag "men det är rätt dåliga nyheter så du får bestämma själv om du vill göra klart jobbet först" och då sa han såklart att "nä men nu måste du ju säga, jag blir nyfiken"
Så berättade jag för femte gången till någon att jag hade malignt melanom. Jag drog hela grejen som Laila hade sagt, och jag höll mig faktiskt från att gråta, och låta som att jag grät, mer än kanske några tårar.. 
Det kändes stärkande att prata om det utan att bryta ihop, och det kändes skönt att Hasse tog det bra. Vi pratade även om att både han, klas och pappa borde kolla sig eftersom farfar har haft malingt melanom.
Vi la på och jag snyftade väl lite när jag tittade på min fina sambos ögon, fyllda av kärlek men även en enorm klick rädsla. Älskade fina människa..

Helt ärligt så vet jag inte riktigt vad som hände en timme framåt.. Vi, wiktor och jag, satte oss i stolarna och pratade mest tror jag.. Jag berättade väl vilka känslor och tankar som for genom mitt huvud medan Laila berättade allt hon visste (vilket inte var så mycket än, såklart).. Bl.a. tänkte jag att *okej, cancer är hanterbart, jag kämpar på* (innan jag fick reda på att jag inte får transplantera hjärtat med cancern)..
*"varför i helvete har jag dragit in wiktor i det här? det är inte vad han skrev under för när vi började träffas..."* och så tänkte jag *"kunde dom inte hittat cancern efter hjärtbytet"*(men det fick jag ju snabbt svar på).. och så tänkte jag *"okej. jag kommer inte börja plugga inom ett halvår som jag har haft i tankarna nu"*... *"jaha.. ironi alltså.. Igår så bestämde jag mig att titta framåt så smäller nån en fet jävla dörr i ansiktet på mig igen.."*.. *"helvete jag kommer dö"*, *Ska jag ens ha barn? bättre och enklare att leva utan säkerligen*.. Ja, det är bara några få av dom jag faktiskt minns att jag tänkte på..

Vid 13.50 kom pappa in genom dörren, han hade också glansiga ögon och han sa "kom hit" och kramade om mig.. ur mina ögon trillade några tårar ner men mer än så blev det inte.. Det var den sista tåren som kom den dagen..<br> Farmor ringde under tiden som pappa, wiktor och jag satt där.. Jag visste inte hur vi skulle förklara för henne.. Farfar hade malingt melanom och hon är redan så förkrossad över min situation.. men ja.. till slut svarade vi och sa som det var.. det blev ett bra samtal, stackars farmor men hon hanterade det bra tyckte jag även om hon såklart bröt ihop.. Vi skrattade lite åt våra gener genemsamt med gråten i halsen <br>men ja.. Pappa var där.. han joinade in i allt prat och när jag för sjunde gången pratat om allt som hänt de sista 2 timmarna så tog pappa över pratet i vår lilla grupp vilket kändes jävligt skönt. Han hade såklart en mycket naiv och poisitiv inställning till det.. Att "men det blir nog bara ett halvår ska du se" och så räknade han på sitt speciella sätt och jag sa till på skarpen en gång att "men du var inte där, Laila var helt förtvivlad, och hon underströk gång på gång hur jävla lång tid det här kan ta. Vi snackar år pappa.."
Men nej, det gick ju inte in xD.. Nu i efterhand så vet jag att Laila planerade 5+ år där på morgonen.. Jag själv (p.g.a. hennes tydliga betoning på att det kommer ta tid) tänkte mig 2,5 år men med pappas attityd drog jag sen ner det till 1.5 år.. Mer om det där med "åren" senare.. men ja.. Vi tre satt och pratade fram tills ungefär klockan tre, halv fyra då Laila kom igen..

Innan Laila kom in så togs Simdaxen bort runt klockan 14, och mamma ringde vid 14.30, hon hade slutat och skulle åka upp nu.. Jag beställde en festis (*förövrigt fick jag precis en känsla som.. typ att det inte är jag som upplever det här. Eller att jag skriver om mig själv angående något som hände för en evighet sen.. Det jag skriver om just nu känns som om det hände för över flera år sedan.. det hände igår.. herregud.. konstig känsla)* och så la vi på..

Laila klev in runt tre, halv fyra för att berätta om vad hudläkaren sa. Hon såg inte alls lika förtvivlad och man såg på henne att hon hade smält alltsammans lite, och kanske kanske kanske kunde hon ha någon god nyhet, önskade mitt innersta hopp..

Hon berättade att hudläkaren som hon talat med berättade att malingt melanomet på den fläcken jag tog bort var väldigt ytlig. Detta är positivt eftersom risken för att det ska spridas är mycket liten och enligt hudläkaren är det bara skära bort den huden som har malingt melanomceller och sen är man botad. (men botad är inte samma sak som friskförklarad). 

Yes. Hoppas. 
Hudläkaren hade även sagt att man inte ens brukar göra en "spridnings-kontroll" på de som är så ytliga, eftersom det är så liten risk.. Men för säkerhets skull och "för att vara heeeelt säkra" så ska jag genomgå kontrollen självklart.
Laila förklarade att röntgen som ska göras är för att man ska kontrollera så det inte är tumörväxt av melingt melanom innuti mig, även om det såklart är minimal risk. Och "spridnings-kontrollen" görs på annat vis, men den undersökningen var inte inplanerad ännu, det var dock röntgenbilderna, nån gång under dagarna jag var kvar här så skulle det ske hon hade dock inte en exakt tid.

Allt kändes såklart mycket bättre och jag tänkte att det KAN fan inte ha spridit sig. När jag var på hudkliniken ansåg dom inte ens att det fanns något konstigt i min leverfläck, utan tog den för den kliade för mig, så hur jävla troligt är det att det spridit sig liksom? 

Men ja. Sen var det ju fortfarande det där med att jag inte får transplantera mig förän jag är friskförklarad. Från cancer tar det fem år att bli friskförklarad efter att man blivit behandlad och allt är borta. Jag överlever inte fem år i mitt tillstånd just nu.

Laila berättade återigen (fast nu mer för att förklara för pappa och Wiktor) att alternativ för att hålla mig levande söks genomgående. 
Förr var risken med att byta klaff större än vinsten, om man jämförde med hjärtbytets risker och vinster.. Men nu kanske det blir ett alternativ för nu väger man cancer + klaffbyte risk och vinst mot cancer + hjärtbyte risk och vinst... 
Att göra en klaffoperation är klart en enorm risk ändå, men jag kanske åtminstone överlever fram tills jag kan få byta hjärta.. Att byta klaff behöver inte betyda att allt fungerar (som t.ex. förra bytet som blev skit dåligt) så kanske om man byter klaff så behöver man en hjärtpump till det med..Men hjärtpumparna som finns i Sverige fungerar inte med en kass klaff eftersom blodet ändå rinner tillbaks så då får de leta utomlands och ta hjälp av alla de kan..Alla alternativ söker dom efter samtidigt som dom försöker minska de där fem åren så mycket det går eftersom där väger dom min överlevnadschans .. Jag får ju inte dö av hjärtat bara för "cancern inte är 100% säkerställt borta" liksom..

Det är liksom sånt här som aldrig någonsin händer. Min kusin berättade för sina föräldrar och hennes farsa blev nästan bestött eller arg och sa att "sånt där skämtar man fan inte om", men det sjuka är ju att min kusin inte ens lite skämtade.

Det som kändes extremt skönt dock är att min läkare har en jävla inställning. Hon tänker inte låta det här gå åt helvete, hon gör allt allt allt för att övertyga och "för säkerhets skull", lägga fram ALLA kontroller och att vi verkligen gjort allt för att minska tiden att bli "friskförklarad" och få ett hjärta. Transplantationspersonalen i lund diskuterar alltid deras patienter på måndagar, och på måndag blir det såklart att de ska diskutera mig och mitt fall. Dessa fokuserar framförallt på att transplantationen ska ges till den som behöver och kan överleva samt att transplantatione fungera så bra som möjligt.. Lailas jobb (hon är också transplantationsläkare) är såklart mer att få mig att överleva och få mig framåt mot en transplantation, så trots att de jobbar med varann så kan det ändå vara så att lund är lite mer restriktiva och Laila är lite mer pushig för att jag ska få transplanteras..

Men ja.. Från klockan 11 när Laila kom in till mig så hade nog hon i sitt huvud MINST fem år (det tar det för friskförklarad som sagt) men kanske ännu längre om cancern är spridd och behöver behandlas.
Men nu runt klockan fyra så kändes det mer som MAX 5 år, troligtvis mindre eftersom risken att cancern är spridd är minimal.

Själv vågar jag inte ens tänka att det "inte är spritt" för jag menar.. jag har inte direkt haft tur så jag stålsätter mig för det värsta.

Anyway.. Samtalet var över och hon skulle återkomma när hon har röntgentid. Hon gick väl runt klockan 16 och vid 17 är det middag på sjukhuset.. Den timmen satt pappa och jag mest och samtalade igen.. Wiktor åkte hem för att ta ut Donna och köpa med McDonalds.. jag var inte alls sugen på sjukhusmat.. <br>Pappa och jag pratade om allt möjligt men det enda jag minns är att pappa (trots Lailas noga uttryck med att det kommer ta ett bra tag, säkerligen år) återigen beräknade det till ett halvår (men det var bästa scenariot dock) och så minns jag att vi pratade om att det finns ingen gud, och finns det så är han ett sadistiskt jävla as och jag hade inte velat spela på hans villkor ändå, då brinner jag hellre.

Vid 16.30 så kom en sköterska in och sa att de fått röntgentid till mig om en timme och tills dess ska jag dricka en liter kontrastvätska (fast spara ett glas till precis innan jag lägger mig i maskinen) så vid 17.30 var röntgen inplanerad.<br> Jag hoppades på att Wiktor skulle trilla in snart så jag kan få äta min Big Mac innan jag börjar med kontrastvätskan för man blir jävligt mätt och det smakar inge vidare..

Runt 16.45 kom Wiktor och jag klämde min burgare på tio minuter typ.. Var extremt jävla hungrig.. Maten som kom in vid fem bad jag att de ställde undan och sen drog jag i mig min kontrastvätska tills klockan var 17.30..
Mamma hade fortfarande inte kommit, tre timmar efter att hon hade ringt att hon slutat och jag beställde min festis.

Jag blev arg, såklart. Men sen kunde jag inte sluta fundera på hur jag ska bete mig, ska jag ringa henne nu när jag ska iväg till röntgen? Hon kommer ju inte in utan min hjälp men jag får inte ta med min mobil till röntgen och dessutom varför i helvete ska jag visa hänsyn när jag ansåg att hon inte gjorde det?.. Enligt mig tar det omöjligt tre timmar från Jönköping till Linköping.

Men men.. Jag åkte iväg till röntgen samtidigt som pappa och wiktor åkte hem. Jag kände mig inte ensam, jag var bara full i magen av kontrastvätska men kände mig ändå lugn och samlad..

Vid klockan sex så var jag klar på röntgen.. Röntgen gick bra, det var skiktröntgen och jag fick även kontrastvätska insprutat i ådrorna.. <br>Tror jag har beskrivit det förr i min gamla blogg.. haha det är en extremt olustig och obehaglig känsla, men jag har vant mig efter alla gånger.. Man får det insprutat i sin arm och man känner verkligen hur värmen bara väääxer fram med blodet.. helt sjukt. <br>Man blir extreeemt varm och det känns som man kissar ner sig.. Ibland så skjuter dom in det jättesnabbt så hela kroppen bara brinner och man tror man kissar på sig fem gånger om dom få tiotals sekunder känslan håller i sig.. <br>Men denna gången skickade de sakta och det var mer häftigt, eftersom jag vet hur obehaget kommer kännas så kunde jag mer fokusera på "hur det växte fram" i kroppen.. 
Jag kände det gå frå vänsterarmen upp till huvud/hals och sen ner i magen, över underlivet och sakta ut i benen .. till sist nådde det mina fötter och det kändes skönt att veta att cirkulationen ändå går runt haha!

men ah, vid sex var jag tillbaks och då hade mamma kommit, typ en tio minuter efter att jag åkte till röntgen.. en sköterska säger "nämen här är nog mamma!" och mamma svarar "ja hehe jag fick hitta hit själv " eller något sånt och jag blir lätt irriterad och svarar "AAA MEN så går det faktiskt när man är tre timmar sen!" sen så förklarade mamma att hon hade ätit med Mats och köpt tidningar till mig.. <br>jag köper och förstår att man vill käka, men då ringer man inte och säger att man "ska ge sig iväg" så jag var såklart väldigt besviken men jag kände att det hjälper ingen ändå .. <br>Men ja, vi droppade det och sen hade vi riktigt mysigt jag och mamma.. Vi pratade såklart om allt som hänt under dagen, vi spelade kort, tittade i tidningar och bara myste så gott det gick. <br>Jag drack jävligt mycket festisar iallafall, och kissade extremt ofta och mycket.. jag var tvungen att dricka jättemycket för att kontrastvätskan skulle skölja ur mig och jag kissade både p.g.a. kontrastvätskan, simdaxen och all dricka.

De timmarna på kvällen (vi gick och la oss 23, så 5 timmar iallafall) flöt förbi. Hasse och Klas ringde jag igen och berättade vad Laila sa andra gången (att det var ytlig cancer osv).. Hasse berättade om att han ringt hudkliniken och att han faktiskt inte fick något gjort under jobbet sen tyvärr (men inte direkt oväntat).<br> Jag kände mig inte ensam de timmarna för min fina mamma var där, jag kände mig inte hungrig, eller förtvivlad eller något sånt.. Möjligtvis lite lite ledsen men också så kändes det lite positivt.. jag försökte åtminstone hitta positiva delar..

Det jag kunde hitta som var positivt var att jag faktiskt kan hitta på saker.. Jag vet att jag inte kommer få ett hjärta den närmasta tiden, så jag behöver inte oroa mig över att missa Thåströms konsert, Jossans babyshower, Jossans dotters eventuella dop/namncermoni, Molles bröllop, pappas 50års kalas och Amandas bröllop.. Det är t.ex. saker jag ser fram emot som jag nu nästan vet att jag inte kommer missa för att jag ligger på sjukhuset. <br>Däremot är det såklart negativt p.g.a. den orkeslösheten jag har.. Trots att jag KAN rent teoretiskt så kanske det inte går bara för jag inte orkar? Hur jävla pissigt hade inte det vart.. men ah..<br> Sen hade jag tankar om att nu.. Nu vet jag att jag inte kommer plugga om ett halvår. Jag planerade för det innan.. Jag såg min närmaste framtid så.. men nu är jag sjuk i flera år, köp det då och ta bara hand om dig själv. <br>Jag ska vara sån jävla egoist när det kommer till mig själv.. Jag ska hålla min jävla fysik i så stabil nivå som möjligt.. jag får absolut absolut absolut inte tappa den lilla fysiken jag har nu.. träna varje dag. Aldrig glömma mediciner, alltid försöka göra mina andningsövningar och promenera lite.. Äta D-vitamin, smörja in mig med solkräm, sköta tandhygien och sluta riva på mig själv, ha koll på mitt psyke och ta hjälp om du behöver.. jag ska fokusera på att vara sjuk, men att hålla min kroppsliga (fysisk och psykisk) nivå så stabilt det går.. Jag ska inte slarva över huvud taget.

Nån gång där på kvällen skrev jag även ut på facebook om mitt besked..Jag skrev *"Nää men släng på lite malignt melanom på all annan jävla skit. . Blir kvar på sjukhuset tills fredag och får inte transplanteras på minst ett år som det verkar nu"*<br> Jag hade redan SMSat Leona (p.g.a. att vi skulle träffas idag men jag blev ju kvar på sjukhuset), Sandip(p.g.a. att han hade ringt kvällen innan)och Natta (pga närstående) om läget och det blev så jävla tungt att upprepa och hålla på om och om igen.. <br>Det var väl antagligen runt 20e gången den dagen jag gick igenom allt, med olika personer och ibland samma person flera gånger.. Så jag visste inte hur jag skulle "drop the bomb" till alla andra mina vänner. Jag vet inte "när det är dags" att berätta sånna besked? **jag är fan 23 år.. Inte 80..** ah men iallafall.. tog beslutet, lite för det var genomtänkt för att förenkla för mig själv men också säkerligen rätt mycket p.g.a chock.

Jag vill tacka er som skrev. Jag tänkte skriva minst en halv sida om er också men just nu är klockan 23.33 och jag är extremt trött och utmattad mentalt.. Jag ville få ner allt i text så jag kan släppa det mentalt ett tag, så det kanske slutar snurra på samma vilda sätt.. Så jag får sova lite möjligtvis.. Då vet jag att om jag vill gå igenom det så finns det nerskrivet..

När vi skulle sova igårkväll var klockan runt 23, men jag kunde inte somna så jag fick en insomningstablett vilket ställde till det lite på morgonen för jag var helt borta en halvtimme där i början, det var dock lite skönt men också extremt jävla jobbigt.. 
**Torsdag:**<nr>
Idag på sjukhuset så väntades det att få prata med Laila igen (om svaren på röntgenbilderna från gårdagen) och se ifall något blir planerat. Det var inget planerat för mig varken idag eller imorgon så vi blev utskrivna runt halv fyra.. Innan dess fick vi lite information om "vad som kommer härnäst" och så berättade även Laila att både huvudröntgen och bukröntgen såg bra ut, och pricken i lungan tittade de extra på och uteslöt malingt melanom eftersom den inte växt på ett år och dessutom inte ser ut som malingt melanom i formen.. Så hittills verkar det inte ha spridit sig men "spridnings-kontrollen" görs den 27e och sen är det lite annat inplanerat också..

Ett tackinlägg kombinerat med "såhär blir det härnäst" och "såhär mår jag nu" skriver jag antagligen imorgon.. Nu är klockan 23.45 och jag ska försöka sova



 






