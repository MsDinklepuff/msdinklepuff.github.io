---
title: "Utskriven"
date: 2015-06-30T14:16:25+01:00
slug: utskriven
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/06/getalife.jpg)

Jag har fått en grön svamp. En ny chans till livet, det är helt jävla omöjligt att förstå, att verkligen få in i huvudet att jag har ett nytt hjärta.. haha alltså det är så bisarrt och häftigt på samma gång.

Igår blev jag utskriven helt från sjukhuset efter att jag varit på dialys (dialys är en behandling där man rensar blodet.. man kopplar upp sig till en maskin som helt enkelt fungerar som en njure, mina njurar är inte riktigt igång än)

![](/assets/images/ghost/2015/06/dialys_20798952.jpg)

Jag fick bli utskriven för blodproverna (framförallt koncentrationen på immunosuppressiva mediciner och provet för njurvärdena) var bra (hade lite högt kalium-värde dock) och så länge jag har koll på några saker här hemma så är dom nöjda.
Det jag ska mäta varje dag är
1. vikt
2. temperatur
3. blodtryck
4. vätska ut och in (alltså hur mycket jag dricker och hur mycket jag kissar).
och även hålla koll på att jag inte svullnar för mycket i fötterna eller händerna.

Jag har massvis att sköta om här hemma (t.ex packa upp allt som jag haft på sjukhuset i två månader, det är en jävla massa kassar xD) så jag kan inte börja med mina mest intressanta inlägg riktigt än men det kommer :)

På torsdag ska jag in till sjukhuset igen för att träna med sjukgymnast och även gå på dialys, men tills dess kämpar jag på som fan här hemma.. Vi var ute med hunden nyss och jag gick ca 500 meter och jävlar alltså. ALL min envishet krävdes den långa raksträckan (med lite lutning!!) längst ner på kartan... herregud så jobbigt.. har dessutom redan träningsvärk i hela benen så jag fick fokusera allt jag hade på att bara gå gå gå gå gåååååå!

![](/assets/images/ghost/2015/06/walk500.jpg)

Nu i efterhand känner jag mig sjukt stolt.. Det var inte så jobbigt för andningen utan mest för musklerna och det är bra, det visar på att hjärtat är bättre och det faktiskt är musklerna som behöver träna.

Nu ska jag planera upp middagsveckorna fram över och lägga ut en budget och inköpslista för det, vår kyl och frys är nämligen helt tomma typ.. 


