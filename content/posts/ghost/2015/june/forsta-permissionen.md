---
title: "Första permissionen"
date: 2015-06-28T18:31:44+01:00
slug: forsta-permissionen
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

Självklart har jag miljoner saker att berätta, men jag har precis varit hemma första gången på över <b> TIO VECKOR</b>. Såå.. Jag vill bara uppdatera här lite.

Det är så (om någon missat ;)) att jag har fått ett hjärta äntligen. Vilket datum o.s.v. kan jag inte gå ut med, men har som sagt vart borta runt tio veckor.

Just nu så mår jag bra, har haft en hel del illamående och diarréer idag men kvällen och eftermiddagen har varit lite bättre. Jag har även styrketränat idag.. 
Det innebär att jag ligger i sängen och gör dessa övningar:
1. Bäckenlyft 5 st
2. Biceps övning med halvkilo-vikt, ca 10 repetitioner på varje arm
3. Trycker ner svanken mot sängen och håller in lite, ca 8 rep. (Magträning)
4. Böjer och sträcker benen, 5 rep per ben.
5. Triceps övning med halvkilo-vikt, ca 10 rep på varje arm
6. Lyfter benen rakt, ca 5 rep per ben
Efter det här är jag helt uttömd och trött.. galet. Ibland klarar jag några fler övningar men detta är iallafall standard.. Brukar somna en timme efteråt men ikväll kunde jag inte det eftersom jag tränade så sent..

![](/assets/images/ghost/2015/06/bady.jpg)

Sååhär såg jag ut för ungefär en vecka sen :) Nu har jag bara en slang kvar och det är den slangen som hänger vid armhålan på handen jag gör "peace"tecknet med. Den som är kvar är en CDK (central dialys kateter) som används till dialys.. jag har dialys ca 3 gånger i veckan eftersom mina njurar inte har kommit igång fullständigt.


Alltså. Waow. jag har så mycket att säga och jag har ingen aning om hur jag ska lägga upp det på bästa sätt.. Men jag tror jag kör "vecka 1" till "vecka 10" där jag skriver vad jag själv minns, vad jag fått återberättat till mig, vad som är skrivet i min dagbok den veckan (intensivvården för dagbok för alla som transplanteras) och vad min far skrev i sin dagbok den veckan.. Låter väl rätt bra..

Denna operationen är inte lika väldokumenterad med foton som min förra, men det finns iallafall en del och jag hoppas att ni inte mår illa av bilderna, det kommer varnas inför bilderna ifall jag tänker mig att det kan vara stötande.

Men nu vill jag bara berätta om min första permission som jag fått, denna helgen! Alltså.. Första av allt. GOD MAT<3 oh my god. 
Jag måste dock säga att maten på sjukhuset i lund inte var dum (sen att få sondmat i 4 veckor innan man får äta kanske gör att allt är gott?) men jag hade inga problem att äta maten iallafall.
Sen har det vart fint väder hela helgen! :D och så har jag fått äntligen gosa med min fina underbara lilla vovve.

Jag kan inte nog tacka Leona som tagit hand om henne hela tiden som vi var i lund.. 8 veckor skötte hon om min fina själskamrat och hon lärde henne nya trick, höll henne alert och pigg och hälsosam. Underbara människa, tack! 
![](/assets/images/ghost/2015/06/Leona.jpg)
Här är några foton som hon visade mig under sjukhusvistelsen.

Min första permission har verkligen varit underbar och jag har samlat mer kraft, jag känner mig jävligt redo för att kämpa ännu mer och ännu längre. Det är svårt att hela tiden vara envis men nu har jag ett nytt psyke igen känns det som, det är laddat igen! :)



