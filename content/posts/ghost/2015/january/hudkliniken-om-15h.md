---
title: "Vegeta och hudkliniken"
date: 2015-01-21T06:01:55+01:00
slug: hudkliniken-om-15h
draft: false
categories:
- Camilla uncensored
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/01/vegetavs.jpg)
Idag fick jag lära mig att det finns en Anime karaktär som heter Vegeta. Allt jag tänker på är en krydda.. Kände mig rätt gammal då, haha! Men jag antar att det är mer troligt att människor från Balkan tänker på kryddan, så inte jättekonstigt eftersom jag är halvjugge. Antar även att jag är lite mer av en matnörd än animenörd. Tycker alltid det är intressant att tänka på hur hjärnan gör kopplingar, vad olika människor associerar till ett ord och vart man kan komma med det. Är det något man bör studera så är det fan hjärnan, så himmla häftigt organ!


Om en timme ska jag iväg till hudkliniken för att kolla upp 6 st leverfläckar (en i synnerhet) och om det inte verkar vara någon "dålig aktivitet" i dom så får jag hamna på transplantationslistan igen. Just nu är jag på "prio 3" som innebär att man inte får ett hjärta om det skulle passa, eftersom något behöver fixas eller jag är sjuk eller något liknande.

Leverfläckarna måste kontrolleras så det inte är någon infektion eller t.ex. cancer (vi har malingt melanon (stavning på det där?) i vår familj) eftersom en av mina kliar ibland (jag tror dock det beror på byxlinningen, men lika bra att vara noggrann!) men om allt ser tipptopp ut så kommer väl jag hamna på listan idag eller inom en vecka (ifall det ser lite skumt ut och prover tas för att analyseras).
Har jag otur så kommer dom plocka några leverfläckar, jag har inte riktigt förberett mig mentalt på det men jag hoppas att man får något lugnande eller smärtstillande för jag är inte riktigt inställd på det scenariot ännu.. fick reda på att jag skulle dit för några dagar sen och har inte riktigt hunnit reflektera.

 


