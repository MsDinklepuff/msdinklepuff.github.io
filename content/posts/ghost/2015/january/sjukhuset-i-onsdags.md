---
title: "Sjukhuset i onsdags & måndags"
date: 2015-01-16T13:12:58+01:00
slug: sjukhuset-i-onsdags
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/01/20150116_141335.jpg)

Det började med EKG, blodtryck och blodprovstagning som vanligt innan man möter läkaren. Och som vanligt så går det inte ta blodprov på mig... Det blev fyra försök för sköterskan (som förövrigt beskrev mig som foglig, haha.. det är nog en av de bästa beskrivningar jag fått) utan att blod kom ut.. 
Istället fick jag gå till läkaren och ta proverna uppe på labb efteråt, där det tog ca 15 minuter att hitta något som fungerade men hon stack bara en gång så nu har jag totalt 5 sånna fula små blåmärken på armarna som håller på att läka just nu

Det var en vanlig check-up hos Laila och hon lyssnade, brydde sig och pratade om olika sätt att hjälpa mig. Jag känner mig alltid välkommen där och de förstår rätt bra hur man mår i min situation.

Jag hade även fått drycker av dietisten som ska hjälpa mig att gå upp i vikt, så dessa tunga drycker hjälpte en supersnäll sköterska mig med att ta ut till bilen. Jag borde egentligen ha mer protein i mina drycker än vad jag har, men de enda jag faktiskt kan dricka är dom för barn... Och som dietisten säger *"bättre du dricker något med mycket energi i än att du struntar i det för att det är äckligt!"*
![](/assets/images/ghost/2015/01/20150116_142828.jpg)
Minimax finns i tre smaker; Jordgubb, aprikos/banan, choklad.

Efter att dryckerna var lämnade, proverna tagna och läkarmötet var över så skulle jag även till sjukgymnastiken.
Blev lite försenad eftersom det blev lite knasigt med blodproverna och dryckerna, men det hade de redan ringt sjukgymnasten om.. Himmla vettigt faktiskt, och snällt!

På sjukgymnastiken så tar det typ en halvtimme för mig att göra alla övningar och övningarna är verkligen i simplaste formen.. 
Såhär ser mitt papper ut med träningsuppgifter jag ska göra:
![](/assets/images/ghost/2015/01/20150116_143403.jpg)
Där jag börjar med uppvärmning (gå på stället, *bild 1 på fotot*) i ca 5 minuter.
Sen får jag välja vilken övning jag vill börja med, men jag brukar börja med en armövning. 
*(Bild 6 på fotot)*Då tar jag mitt träningsband(motsvarar 1kg hantlar) och tränar biceps genom att sakta dra upp armen, 5 gånger, 2 upprepningar på varje arm.
Efter det kör jag ben genom att sitta ner på en stol och helt enkelt "sparka lätt" fram benet *(sista bilden på fotot)*, 5 gånger med ca 3 upprepningar på varje ben.
Efter det så tar jag uppresningar från en stol *(bild 3)* 5 gånger, 2 upprepningar och sen går jag på armarna igen *(bild 4)* och kör en rodd med mitt band, en arm i taget ca 5 gånger och upprepa det 3 gånger.
Här är jag oftast extremt trött och det är sällan jag orkar med *bild 5*, men jag försöker alltid åtminstone göra *bild 2*, när man gör tåhävningar, eftersom den är väldigt bra för hela kroppen enligt sjukgymnasten.
Dessutom prioriterar jag benen när jag är extremt trött just för att det är benen som tar mig någon stans, jag behöver benmuskler mer än armmuskler.

I måndags var jag också på sjukhuset för sjukgymnastik och blodprov till waranet. Provet visade att waranet låg bra, trots julledigheter och massa ojämnt intag av föda osv, så det var ju asbra ;D
Men ah, sjukgympan i fredags blev helt åt helvete. Jag pushade mig för hårt och blev helt yr, mina ben kändes som bly och efteråt var jag helt jävla uttömd på energi hela jävla dagen efteråt... Så får det såklart inte bli, så sjukgymnasten sa till att jag får sluta långt innan det blir så extremt. Det vi gjorde i måndags utöver mitt "vanliga" träningschema var att vi även "varvade ner" (vilket det inte blir för mig, utan det blir precis som vilken träningsaktivitet som helst) med cykling i ca 5 minuter, men efter 2,5 minuter typ så höll jag på att trilla av. 
Hon var inte där just då utan tittade till en annan hjärtpatient så jag fortsatte och tänkte att "det ska väl gå" men nej, det gjorde det verkligen inte.


