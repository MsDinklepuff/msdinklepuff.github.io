---
title: "Fläskpannkaka & Choklad/Hallon Cupcakes till efterrätt"
date: 2015-01-26T16:42:36+01:00
slug: flaskpannkaka-chokladhallon-cupcakes-till-efterratt
draft: false
categories:
- Recept/matinspiration
- Tips / "Dagens"
tags:
- ghost
- 2015
---

![](/assets/images/ghost/2015/01/20150127_130333.jpg)
*Mitt första egengjorda recept blev dessa cupcakes. Tog inspiration av [det här receptet](http://www.ica.se/recept/chokladcupcakes-med-hallontopping-715243/) men eftersom jag varken gillar frukt i kakor eller för mörk choklad så ändrade jag om i receptet rätt rejält. Har nu testat 6 av 150 recept som jag har som nyårslöfte. Tror nog det hinner blir fler än 150 nya recept detta året, iallafall om min återhämntning från hjärtbytet blir som planerat.*

#####Fläskpannkaka:
![](/assets/images/ghost/2015/01/20150126_180321.jpg)
*Tid: Max 50 minuter, varav 20 min i ugnen*<br>
**Ingredienser:**<br>
300 - 375 g rimmat fläsk (eller bacon eller kassler)
3 dl vetemjöl 
½ - 1 tsk salt<br>
6 dl mjölk
3 st ägg

**Så här gör man:**<br>
1. Skär köttet i tärningar och lägg på en plåt (ca x cm) som du smörat noggrannt och mycket innan. Kör in plåten i ugnen på 225 grader och låt det bli tillagat. Ta sen ut plåten och fördela fettet från fläsket jämt så inte pannkakan fastnar sen.
2. Gör smeten till pannkakan i en separat bunke: Häll mjöl och salt i en skål och addera ungefär en tredjedel av mjölken. Vispa till en jämn smet med elvisp och häll sedan på resten av mjölken, lite i taget, under vispning tills det blir jämnt. Knäck i äggen och vispa igen tills allt blivit blandat väl.
3. Häll smeten på det välfördelade fläsket i formen.
4. Grädda i ugnen på 225 grader i ca 20 minuter, kolla den så den ser bra ut och tänk på att inte ta ut den för tidigt, den ska vara brun ovanpå (dock inte svart, utan gyllene ish som på bilderna)
![](/assets/images/ghost/2015/01/20150126_180525.jpg)

*Servera med aromat och lingonsylt.
Dagens tips är lätt att man ska ösa på aromatkrydda på fläskpannkakor, det är så jääävla gott och passar perfekt.*

#####Semimörkchoklad cupcake med hallonfrosting:
![](/assets/images/ghost/2015/01/20150127_124724.jpg)
*Ca 12 st stora cupcakes (i ugn) eller ca 20 st i ett cupcakejärn. Tid: ca 1h alltsammans*<br>
**Ingredienser:**<br>
*Cupcake:*<br>
175 - 200g smör
100 g mörk choklad (70g)
100 g mjölkchoklad
4 ägg
2 dl socker
½ dl kakao
1,5 dl vetemjöl
1 tsk bakpulver

*Frosting:*<br>
50 - 100 g färska eller frysta tinade hallon
300 g färskost
1 dl florsocker
1 dl vispgrädde
Ev. färska hallon eller strössel till garnering

**Så här gör man:**<br>
*Choklad cupcake:*<br>
1. Ifall ni inte har ett cupcake järn så sätt ugnen på 175 grader.
2. Smält smöret i en kastrull **<u>på låg värme</u>** ihop med båda chokladerna delade i bitar. Rör samman allt till en jämn smet.
3. Vispa samman ägg och socker poröst och addera smörchoklad-blandningen när den är klar.
4. Blanda ihop mjöl, kakao och bakpulver och addera till chokladmassan under vispning. Vispa till en jämn smet.
5. Ifall du använder cup-cakejärn så gör som beskrivningen och grädda max i 10 minuter, ifall du använder ugn så lägg ut stora cupcake formar på en bakplåt och fyll dem till ungefär hälften. Ställ in dem i nedre delen av ugnen i ca 30 minuter.
*Frostingen:*<br>
1. Mosa hallonen med en stav-mosare eller mixa de med en stavmixer.
2. Vispa samman hallonpurén med färskosten och florsockret till en jämn smet.
3. Addera grädden lite i taget tills toppingen blir fluffig.
4. Spritsa på toppingen på muffinsen och garnera extra om du vill.


