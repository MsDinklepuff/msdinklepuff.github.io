---
title: "'Jullovet' (17dec-11jan)"
date: 2015-01-16T13:56:29+01:00
slug: jullovet-15dec-11jan
draft: false
categories:
- Camilla uncensored
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/01/Simdax-12-mg-5ml.jpg)

**15 - 17 december:**
Innan jag fick "julledigt" så var jag inbokad på en Simdax behandling för att hjälpa mig lite med livskvalitén inför jul och nyår. Simdax är en kalciumsensitiserare vilket innebär att hjärtcellerna blir mer sensitiva för kalcium, vilket är ämnet som gör att hjärtcellerna drar ihop sig *(ni som är lite kunniga på ämnet vet antagligen att kalcium behövs för att uppnå aktionspotentialen i hjärtcellerna)* så är man helt enkelt sensitiv mot kalcium så drar hjärtat enklare ihop sig vilket leder till mer syre för min kropp och bättre effekt på mitt hjärta, mindre påverkan av min hjärtsvikt. 

![](/assets/images/ghost/2015/01/avdelare-hj-rta.gif)

Helst så ville jag åka till jönköping den 16 december för min allra bästa vän hade bestämt sig för att åka och hälsa på i sin gamla hemstad över veckan, men jag kom dit först på onsdagen.

**17 - 21 december:**
Mestadels hängde jag bara med Kirsty och Jossan. Vi chillade vid tvn, lagade mat, delade ut julklappar, babblade osv.. 
En sak som var nytt och spännande för min del var att båda har träffat partners som jag inte träffat förut.
Jag och Kirsty har inte sett varann på över två år så hon och hennes partner (Alex) har ändå vart tillsammans rätt länge utan att jag träffat honom, hehe. 
Han var hursomhelst ashärlig och godhjärtad. Det kändes sjukt bra att få träffa honom och veta vem som ska hålla min finaste vän sällskap.
![](/assets/images/ghost/2015/01/kirralex.jpg)
Jossans snubbe var också ny för min del och även han verkade vara en bra snubbe och jag är glad för båda mina vänners skull, att de hittat någon fin människa att dela livet med ett tag (eller resten av livet, who knows **:)**).
Sista dagarna (fre-sön) spenderade vi med att gå på bio (Hobbit femhäraslaget, sista delen) och äta på Anna-Gretas i stan. Jag blev heeeeeeeelt förälskad i den restaurangen. <u>**Oh dayum lord** vad gott det var!</u>
Filmen var tyvärr inte den bästa, men ah... Whatever haha, maten var så jävla perfekt att det inte störde mig att filmen var kass. Alex åkte iväg dagen innan Kirsty för att hjälpa till hos sin familj, så sista kvällen spenderades utan honom.
Den kvällen spelade vi bordsspel halva natten och sen sov jag och Kirsty några timmar tills hon skulle ta tåget vidare.

![](/assets/images/ghost/2015/01/IWE01N.jpg)

Under dessa dagar så hängde jag även en del med farsan och köpte julklappar, julmat och tittade på massor med filmer sen var vi även och hälsade på pappas moster (Bitte), det var extremt trevligt :)

**21 - 22 December:**
De här två dagarna chillade jag hos pappa, slog in massa julklappar, tittade på film, hjälpte liiiite liiiite med maten.. Det kändes riktigt dåligt att jag inte ens kunde hjälpa till som vanligt med julmaten för jag var så klen.. Det var verkligen ett nederlag för mig, men pappa peppade som vanligt och han fixade allt i tid, <u>så jävla bäst</u>.

**23 December:**
Dagen innan jul så hade vi en liten minijul hos familjen Sabadijas :) Den familjen är så jävla härlig! Vi satt mest och snackade och spelade spel, åt lite smörgåstårta och drack läsk. Haha. Sjukt perfekt faktiskt!

**24 December, självaste julafton:**
Julaftonsmorgonen startade med att jag, wiktor och mina syskon tog oss iväg till mamma. Vi åt julfrukost och ris à la malta hos mamma & Mats. Sen pratade vi ett tag och delade ut julklappar och sen satt vi mest och mös. Jag fick en lite chockartad upplevelse hos mamma för jag var helt säker på att hon hade köpt en stavmixer till mig, men istället fick jag en hel köksassistent! :D jag blev så sjukt glad, inte bara för jag "ville ha" det, utan även för då slipper jag alltid vänta med att baka tills Wiktor har tid (jag orkar inte ens baka själv.. Vispa smeten eller knåda deg går bara inte, trots elvisp...) och det kändes så jävla befriande. Äntligen kanske jag kan vara liiiite mer självständig igen, så tack till mamma, Mats & Hasse som var med på den klappen <3.
![](/assets/images/ghost/2015/01/20150116_165456.jpg)
*Här är lite av det jag fick i julklapp*

Ett litet tag efter klockan 12 åkte vi därifrån för att ta oss till pappa, gästerna skulle komma vid 13 så vi skulle hjälpa till lite med det sista. Jag satt dock bara i soffan när vi kom till pappa, men grabbarna gjorde sitt. Det brukar alltid vara tvärt om.. jag och pappa fixar allt medan hasse, klas och wiktor sitter på julen, men nu orkar jag inte längre..
Farmor och farbror var de som skulle komma och vi fick plats bra i pappas nya lilla lägenhet. Det blev julmat, klapputdelning och sen halva Kalle Anka innan farbror skulle vidare. Resterande började spela bordsspel och det gjorde vi sen hela kvällen tills farmor åkte hem och så åt vi även lite gröt på kvällen innan Hasse och Klas åkte hem.
Den här julen fick jag så mycket saker att jag nästan skämdes inombords. Jag kände att jag fått alldeles för mycket och för dyra saker och jag var inte alls beredd på det. Av pappa fick jag bl.a. ett Wii (softmoddat av någon vänlig själ så man kan spela alla nintendospel. Ska lägga in supernintendospel under veckan tänkte jag), cupcake-maker och en slowcooker. Av Klas en stavmixer. Det var egentligen bara en stavmixer som jag hade förväntat mig att få detta året så det känns rätt överväldigande och chockartat.

**25 december:**
Denna dagen skulle vi fira jul hos farbror för att han hade våra yngre kusiner den här dagen. Vi käkade julmat (fast jag fick sjukt ont i magen och åt bara några sillbitar innan jag inte klarade av mer.. tyvärr) och busade sen länge med barnen. Efteråt blev det kaffe och fika samtidigt som vi delade ut julklappar. Jag var tomte men helvete vad jobbigt och tungt det var. Som tur var så hjälpte lilla Nellie till med att dela ut det så jag lyfte mest paketen över marken och läste vad det stod, så gick Nellie och levererade det.
Efter presentutdelning så blev det julklappsspelet där jag och wiktor fick mest, vilket är väldigt ovanligt. Jag brukar alltid komma hem med färre klappar än jag köpt (man köper 3 var) men i år kom jag hem med 5 st och wiktor 4st.. Lite roligt att två pers blev helt utan klappar, så har det aldrig blivit innan heller haha..

**26 - 29 December:**
Dessa dagar var vi i Helsingborg. Den 26 december firade vi jul med Wiktors mamma :) God mat och lite julklappar.
De här dagarna tog jag och vilade upp mig på. Wiktor hängde mycket med Tobbe och spelade så det var skönt för mig att veta att han hade saker för sig även om jag var utslagen. Måndagen den 29e åkte vi till Jönköping igen och de nästkommande dagarna till nyår spenderades bara med att slappna av och titta på film och serier.

**Nyårsafton:**
Jag, Klas och Wiktor firade nyår hos Sabadijas. Det var meningen att även Hasse skulle med men han var sjuk och jag får ju inte träffa sjuka människor så han stannade hemma.
Vi åt pulled pork och nutella-pannakotta till efterätt. Vi tittade på tv, spelade lite bordsspel och hade det mestadels bara lugnt och skönt.
Lekte lite med Jonah och snackade med tjejerna lite.. Runt tolvslaget gick vi ut och smällde raketer och firade in det nya året med cider och en rislykta som åkte rakt in i ett träd.. hahaha!

**1 - 8 Januari:** Första januari åkte Wiktor hem till Linköping för att plugga och jag tog det mest lugnt. Träffade TB och spelade ett bordsspel som heter Terra mystica som var svinbra även om det är lite komplicerat att komma in i. Jag vann tillochmed, vilket jag verkligen inte väntade mig, men sen tog jag ju den rasen som var lättast att spela med också haha ;) TB var hundvakt åt fina Lova så det var mysigt att träffa henne med, sjukt lydig och smart vovve förövrigt.

![](/assets/images/ghost/2015/01/Terra_Mystica-Prezentarea_detaliata_a_componentelor_layout.png)

Resten av dagarna så chillade jag mest, åt middagar hos mamma två gånger, tittade på filmer och åkte runt med pappa. 
Mamma och jag gick även på a6 en av dagarna och tittade på saker men jag fick migrän så mamma körde mest bara runt mig i rullstolen.
Efter att migränen gick över så fikade vi lite och åkte sen hem och tog det lugnt, pratade med varann tills det var dags att käka, då åt vi på en restaurang precis över gatan där mamma & Mats bor. 
Någon av dagarna var jag även hos Sarah & Oliwer, de har fått en lägenhet i Gränna och damn vad rymligt det var! Dessutom var området sjukt mysigt och ja, allt verkade riktigt perfekt :)
Vi spelade monopol, ticket to ride, käkade mat och åt efterrätt :D Har saknat Sarah rätt mycket så det var riktigt kul att se henne.
Den 8 januari kom Wiktor ner till Jönköping igen eftersom vi skulle vidare dagen efter.  På kvällen kom även TB förbi för att hälsa på Donna :D Tb är så fin och snäll.

**9 - 11 Januari:**
Denna helgen var sista lediga för mig och Wiktor och vi skulle iväg till Helsingborg för dop! :D Jag älskar dop eller liknande tillställningar men jag kom på att jag inte bör vara där eftersom det är en risk att bli sjuk. Men vi var där ett litet tag. Dopet var för Wiktors kusinbarn och det var härligt att träffa hans släkt på pappas sida igen. Dock var det storm över hela södra sverige den lördagen så när vi körde hem var det lite obehagligt.. Men vi kom hem utan problem så det är ju alltid något ;)
![](/assets/images/ghost/2015/01/2282143_front_large.png)
Här är en av doppresenterna vi köpte till lilla Arvid.
Förövrigt så skojade jag med Wiktor om att man som skåning inte kan namnge sina barn med ett namn som innehåller R.. Det blir ju Aaah-vid i detta fallet och han skrattade lika mycket som jag <3

Förövrigt har jag under hela det här äventyret hållt mig frisk! HELT OTROLIGT! :D har vart väldigt noga med att inte träffa folk som är/känner sig sjuka eller just vart sjuka, men trodde inte det verkligen skulle fungera haha..



