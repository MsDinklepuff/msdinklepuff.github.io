---
title: "Riks/Lokal-kändis? + Lund återbesök"
date: 2015-10-09T13:03:02+01:00
slug: rikslokal-kandis
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/10/bird.jpg)
För en vecka sen var jag i Lund på återbesök. De ville veta om hur jag upplevde min tid på THIVA och få lite återkoppling.
Det var jättetrevligt att vara där, jag kände mig pepp när vi lämnade där ifrån.
Jag fick svar på mina frågor (t.ex. ifall de tog bort förträngingen som jag hade på aortan eller inte) och de fick höra vad jag mindes osv. 
Tyvärr var det inte många där som jag kunde hälsa på. Det var framförallt 4 stycken från THIVA som jag kunde känna igen och hälsa glatt på, även Edgars och Carsten (Läkare) kom och hälsade.

Jag frågade vad det var som gjorde att jag höll på att dö och fick ett mycket mer klart svar än vad jag fick förr (eller vad jag minns, iallafall ;)).

När de la in det nya hjärtat så var det hjärtat klart van vid en "frisk kropp" och inga lungor som levt med ett dåligt hjärta.. Mina lungors ådror hade helt enkelt utvecklats ihop med mitt svaga hjärta, och därför hade ådrorna inte utvecklats fullt så mycket som normalt.. Så när höger sida på hjärtat försökte trycka in massa blod i lilla kretsloppet (lungorna, för att fylla på syre) så gick det inte, men hjärtat pushade på och på och fick tillslut svikt p.g.a. detta.
Då valde dom att sätta in hjärtpumpen (ECMOn) för att hjälpa mitt hjärta så det inte sliter ut sig. Med ECMO behöver man ha blodförtunnande medel i kroppen annars fungerar inte pumpen. Samtidigt som detta skedde så hade mina ådror i typ hela mig blivit lite förlamade, det hette något med plexi haha.. 
Detta berodde lite på att jag inte hade ansträngt mig på typ ett år, samt lite för mediciner jag fick..
Så.. Blodförtunnande + lama kärl = mycket blödningar.
Bl.a. läckte det ju en del i hjärtsäcken där det samlades koagel och de var tvugna att tömma två gånger.
Efter andra tömningen så bestämde dom sig för att dra bort ECMOn även om man oftast bör ha den längre.. Så det var PRECIS PÅ HÅRET (sa Edgars) att mitt nya hjärta pallade när dom tog ut ECMOn.
Lungkärlen hade justerat sig liiite och hjärtat hade stärkts liiite, precis så mycket att det precis precis gick.
Edgars sa att han fick stå över min säng hela den natten för det var så ostabilt med värdena. Dock var jag glad när han sa att "hade det inte gått så hade vi blivit tvugna att akut få in en lunga och byta även det".
Det blev jag glad för eftersom jag trodde inte det fanns en back up plan, men tydligen har de tänkt ytterligare längre för att rädda mitt liv.
Så evigt imponerad och tacksam är jag <3 .

Aaaanyway.. En rolig sak hände för några veckor sen som min brorsa berättade.. haha..
Han var i jönköping och gick till sin vårdcentral(eller sjukhuset? vet faktiskt inte) för att kolla sina leverfläckar eftersom jag har malingt melanom och även farfar har haft det.
Så berättar han om mig och den superjobbiga jävla krisen med att jag fick cancer samtidigt som jag stod på transplantationslistan för ett nytt hjärta, och helt plötsligt inte fick stå kvar..
Så säger läkaren till Hasse "Jaha, är det din syster?" haha..
Tydligen är jag rikskändis! Kanske inte det mest roliga att vara känd för men jaja haha! Antar att det är så att när Laila jagade sönder efter att få tillbaks mig på listan, så ringde hon alla möjliga hudspecialister både i sverige och utomlands för att få en bedömning.. Så det är nog därför ^^

Idag har jag föresten vart på hudkliniken, på tal om malingt melanom. Jag plockade bort två fläckar som var lite större och mörkare, även om dom inte tror att de är i någon större risk (pga att de är sen jag var liten) så tar de hellre bort dom som dom är tveksamma på, eftersom jag har redan haft malingt melanom och dessutom äter immunosuppresiva mediciner som gör det ännu mer möjligt att sånt poppar upp eftersom T-cellerna i min kropp inte finns så många som det ska .. Så hudproblem uppkommer väldigt ofta när man äter immunosuppresivt.

Själva operationerna gick jättebra men nu fyra timmar senare så gör det sådär irriterande ont, som jag bara vill riva upp stygnen heh.. men ja, jag tar väl några alvedon och hoppas att det bli bättre :) 
