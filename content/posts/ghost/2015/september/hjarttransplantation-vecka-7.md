---
title: "Hjärttransplantation - Vecka 7"
date: 2015-09-24T14:42:48+01:00
slug: hjarttransplantation-vecka-7
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/09/growing-up.jpg)

*Dag 43, förmiddag*<br>
Hej Camilla!
Du är uppe och går mer och mer, ut till badrummet när du behöver toabesök. detta fungerar bra, men det blir ju jobbigt för dig. Men du kämpar på så bra!
En ny rullator har EwaDora tagit fram till dig, lite mindre och lägre än gå stolen.
Just nu sitter du och äter lunch. Din mamma är hos dig, hon åker hemåt nu i eftermiddag.
Du har fått hit dina varma, gosiga tofflor, sockor m.m. Och ett härligt foto på er fina hund!
Gunilla F & Ingela

Jag minns den rullatorn väldigt tydligt. Man kunde ju inte tro att det skulle bli sjukt mycket jobbigare att gå med en rullator istället för gå stol men jävlar vilken skillnad. Det var inget som höll upp kroppen längre och man fick verkligen ta i för att kunna gå med rullatorn.. haha.. 
Mamma hade vart hos mig hela veckan och det sög att hon skulle åka, hon hade tagit så bra hand om mig och varit mån om mitt bästa hela tiden <3. Älskade lilla mamma, det hade inte gått utan dig <3
Tror också att pappa kom tillbaks denna dagen och han kom medan jag var på toa, så när jag kom in med rullatorn där i rummet så började jag gråta när jag äntligen fick stå upp och krama om honom. Han var så stolt över att jag kunde gå så pass bra och jag var bara så glad över att få en riktig gosig kram.

*Dag 43, eftermiddag*<br>
I eftermiddag har du varit på biblioteket. Du har varit ute och gått i korridoren flera gånger. Wiktor och pappa har kommit till dig.
Ann-Margret & Brita

Ja, som sagt ^^ Pappa kom tillbaks och Wiktor med. Han var borta medan mamma tog och var hos mig en hel vecka så Wiktor kunde byta däck på bilen (vi hade fortfarande på vinterdäcken) och byta kläder och tvätta m.m.
Mamma tog hand om mig på ett ypperligt sätt, även om hon ibland var lite väl nojig, men då sa jag bara till henne och hon lyssnade. Förstår ju såklart att hon är nojig och orolig liksom. haha, lilla underbara mamma<3 

*Dag 44, förmiddag*<br>
Du tränar flitigt som vanligt. Nu får du dricka ca 1 glas till per dag, vilket du blev väldigt glad för. Wiktor och pappa är här hos dig.
Ann-Margret, Gunilla F & Tarinda

*Dag 44, eftermiddag*<br>
På eftermiddagen går du en runda i korridoren, det går bra. Sen sitter du i fåtöljen och du och din pappa samtalar hela tiden. Lite senare kommer wiktor. Det har varit en lugn eftermiddag
Sara O & Margareta

haha, tyckte det var kul nu att se att dom skrivit ner "du och din pappa samtalar hela tiden" för det var verkligen det vi gjorde, heela tiden.<3 hah bäst!

*Natten till dag 45*<br>
Kvällen och natten har varit bra för dig. Du har sovit gott hela natten även om din grannpatient har haft en apparat som har låtit lite mer än vanligt på salen.
Vi hoppas att du får en bra dag! Vi som varit hos dig
Roya
Johan

Minns den här patienten och hennes maskin.. den lät verkligen jättehögt och jag tyckte så synd om henne.. Men den störde mig inte det minsta när jag skulle sova.. Jag hade ju radion att fokusera på. Tacka gudarna att det fanns radio på THIVA alltså, annars hade jag nog blivit koko där inne.. Även om jag nästan blev koko av att lyssna på "GULD GULD GULD, guldkanalen" de första tre veckorna. Så fort jag kunde stava så sa jag "byt kanal" haha.. och sen varierade vi kanaler efter det :)

*Dag 45, förmiddag*<br>
Hej Camilla!
Det har varit en stor glädje att få vårda dig. Jag önskar dig all lycka i framtiden!
MVH Johan Spjut

Kul att en av mina favoriter skrev såhär till mig :) Härligt! 

*Dag 45, eftermiddag*<br>
Morsdag idag!
Hej!
Du låg och vilade gott när jag kom. Annars har dagen varit som vanligt. Du har gått i korridoren och till toan. Suttit uppe och kollat TV och film. Wiktor har varit här ikväll. Kvällsmaten smakade inte så där värst.. Du mådde illa också. En stund senare fixade vi lasange till dig istället. Sov så gott när det blir dags, ses imorgon
Annika & Ann-Charlotte

Denna ständiga starka Wiktor vid min sida hela tiden. Fyfan vad du är grym, förstår inte hur du orkade. Jag älskar dig så mycket<3
Minns att jag skämdes över att jag inte gillade maten, men de brydde sig inte alls utan kirrade direkt bättre mat.. Så himmla uppskattat <3!

*Natten till dag 46*<br>
Ciao Camilla! Denna söndagsnatt har du kunnat sova riktigt bra! Nu är det första juni och tro det eller ej, men där ute regnar det...
Kämpa på! /Gunilla & Johan D

Sen har jag skrivit ett eget inlägg i dagboken med riktigt skrovlig stil, haha:
Camillas inlägg: 1 Juni Måndag. Idag flyttas jag till avdelning från THIVA. Alla ssk och usk här på THIVA kommer jag sakna men det är kul att det mesta går framåt.


Sen flyttades jag till ATH 8 några dagar, där var det mest jobbigt.. Ingen som riktigt hade koll verkade det som. Fick inte medicinerna i tid, medicineringen på eftermiddagen glömdes en dag och jag blev tvungen att bli duschad mer än jag ville och jag frös hela tiden på nätterna. Som tur var hade jag ett dubbelrum där Wiktor kunde sova vissa nätter, det hjälpte mig mentalt..
Men jag minns att jag var riktigt deppig där.. Det var en av dom dagarna som stackars underbar wiktor fick stå ut med en riktigt psykbryt Camilla.
Jag hade kommit upp från biopsin (morgonen började med iskall dusch och vidrig känsla.. Ingen frukost för biopsin skulle köras igång.. nä usch.) och hade ett värmetäcke på mig (man får det vid biopsin om man fryser, yey!) som skulle tas bort.. och man blir lite elektrisk av det, så jag sa till wiktor att dra det bort från mig försiktigt och inte nära ansiktet, så jag slipper få en stöt.
Det gjorde han galant. Sen slänger han värmetäcket i soporna och går fram till mig och sträcker ut sitt finger och säger "rör mig!" och jag tänker inte utan sätter mitt finger mot hans, och jag får en stöt.

Då, helt jävla surrealistiskt, börjar jag STÖRT BÖLA. och jag är så arg och besviken på wiktor, hur kunde han göra så?! HAN VISSTE JU ATT JAG INTE VILLE HA EN STÖT! och jag lipade och lipade.
Sen tänkte jag "vad fan gör jag?" men allt var bara så jävla överväldigande kasst och så hade han fått bägaren att rinna över. Stackars Wiktor. Hans min när jag började stört lipa och inte kunde hejda mig en sekund .. alltså.. haha åh ;( stackars fina wiktor, han var sååå förtvivlad över vad han hade gjort.
Jag lipade och lipade och hulkade samtidigt som jag försökte be om ursäkt för det var egentligen inte stöten, utan allt suger bara.. Men ah.. Så kan det bli ibland..

Efter några dagar på den avdelningen blev jag flyttad till en annan avdelning (de skulle slå ihop dom avdelningarna under sommaren), där fick jag ett litet enkelrum och där var det ungefär lika struligt men det kändes bättre där för att Emmie tog hand om mig, hon var riktigt bra. Där var jag väl några dagar och de försökte undersöka min dumma jävla mage som aldrig gav sig... 
Sen efter nån vecka där (med daglig träning såklart, precis som på THIVA)så blev det ambulans upp till Linköping där jag var kvar 1,5 veckor.
