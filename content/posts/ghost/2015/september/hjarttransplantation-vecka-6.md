---
title: "Hjärttransplantation - vecka 6"
date: 2015-09-13T14:53:18+01:00
slug: hjarttransplantation-vecka-6
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

*Dag 36, förmiddag*<br>
Dom sista dagarna går framåt med stoa steg, Idag har vi duschat på duschstol, gått i korridoren med gåstol och tränat med sjukgymnasten! Wiktor kom nu till lunch, mamma också.
Gunilla F & Anna
Ha nu bästa helgen !

*Dag 36, eftermiddag*<br>
Hej Camilla!
Större delen av eftermiddagen har du suttit i fåtöljen. Mamma, pappa och Wiktor har varit här på eftermiddagen. I eftermiddag har du fått bestämma själv vad du ville göra
Tack för idag
Giselle
Sara

*Dag 37, morgon 06.00*<br>
Natten har varit lugn, och du har kunnat sova riktigt gott. Dialysapparaten har varit på precis som radion hela natten.
Ha en riktigt bra dag!
Henrik & Johan

Den här natten minns jag.. jag tyckte det var lite kul att det var två killar som skulle sköta allt, eftersom jag är så van vid kvinnliga sköterskor och undersköterskor.. Lite nervös var jag väl också, men de fixade såklart allt galant och jag minns verkligen hur gott jag sov den natten.

*Dag 37, förmiddag*<br>
Fina Camilla! 
idag lyckades vi vara med om en fantastisk liten "show". Vi tog oss ner till dammen vid Ronald McDonald huset, där såg vi en andfamilj: mamma och sex ungar!! Vi såg fem stora feta fiskar som lekte i dammen. Det var en mycket oväntad och fin upplevelse för oss alla!!
Ha en fortsatt bra dag
Giselle
Ulrika

ååh, haha det här minns jag jättetydligt! Framförallt så minns jag det nog så väl för att Hasse var där med mig, jag hade inte träffat honom på ett tag.. sen så var jag ju rätt pigg i huvudet nu jämfört med innan.. 
De här små andungarna var så jääävla pepp och på, dom var liksom nån centimeter ifrån fötterna, vilket gjorde mamma-and lite orolig så vi försökte fösa bort dom in i vattnet igen.. Så jävla söta omigosh! 
Sen var dom jääävligt snabba i vattnet, och nyfikna och supersöta.. haha åh. det var det bästa på hela den veckan.

*Dag 37, eftermiddag*<br>
Vi laddar för eurovision ikväll! Börjar 21.00. Laddat med chips och andra härligheter! Och vi ska gå hem! ;( Catharina & Inger

haha, jag minns catharina väldigt väl. Superbra humor, härlig och ja.. en kvinna som ger god stämning :D 
Den här kvällen var också en av dom bättre. Jag fick äta chips med dipp. Herregud vad underbart det var. Jag, mamma och Hasse satt där och tittade och åt massa gott.

*Natten till dag 38*<br>
Natten började med melodifestivalen, chips och dipp.
Innan röstningen skulle börja ville du gå på toa, borsta tänderna och krypa ner i sängen.
Gissa vem som vann? MÅNS!!!
Prisman startades och värmetäcket sattes på. Därefter har du sovit gott. Ha en bra dag / Annika & Eleni

*Dag 38, förmiddag*<br>
Promenerat (med gåstol) till duschen trots att du idag känner dig mer tungandad, men du kämpar på med allt som ska göras. Nu äter du lunch, sedan skall du vila och det blir nog så att prisman kopplas på lite tidigare idag så vätskan kommer ut. Mamma, pappa och witkro är här, brorsan har åkt hem
Catharina & Giselle

Jag minns lite av det här.. Kände mig stolt över att jag gjorde saker trots att det var så svårt med andningen.. det blir så när man samlar på sig vätska.. så hjärtat måste kämpa mycket hårdare vilket är dumt och onödigt, därför körde dom igång prisman så mitt blod renades och vätska tömdes ur kroppen.

*Dag 38, eftermiddag*<br>
Du kände dig rastlös och tungandad i några timmar. Sen började du att känna dig lite bättre.  Du har problem med att du fryser om händerna och fötterna. Har trivts med att sitta uppe i fåtöljen. Både mamma, pappa och Wiktor har varit på besök. Du har också varit ute och gått i korridoren. Nu sitter du och mamma och ser på "Bones". Prisman kommer starta senare ikväll. Ha en fortsatt bra kväll
Ann-Charlotte H
Carina D

*Dag 39, förmiddag*<br>
Det blev biopsi tidigt, redan 8.30 kunde du komma ner, men du hann med frukost innan. Dina anhöriga kom när du kom tillbaka från biopsin. Sen gick du en tur i korridoren. Därefter en kort stunds vila.
Ann-Charlotte & Margareta

*Dag 39, eftermiddag*<br>
Hej svejs!
När jag kom satt du och mumsade på lunchen, räkmacka, gott!
En liten stunds vila blev det innan styrketräningen med Eva.
Du tycker själv att det är en mycket bra dag idag. Härligt!
Prisman ska startas av natten och vi går hem. Sov gott! Annika & Gunilla

Jag minns räkmackan. Alltså åh. Gud så gott. och jag minns styrketräningen varje jäkla dag. Jag hade lite av ett dagsschema; frukost och medicin vid typ 7.. borsta tänder och sånt där tills 9.. Vid 9 var det gång i korridoren och sen var det lunch vid 12, en timmes vila tills 13 då sjukgymnasten kom igen och vi skulle styrketräna i sängen. Pjuw!
Sen minns jag även att jag gillade verkligen Annika & Gunilla, de var ofta tillsammans och hade ett riktigt bra teamwork.. Dock så blandade jag alltid ihop namnen fel med ansiktena.. för de kändes verkligen som om den ena var en annika, men hon hette gunilla och vice versa haha..

*Natten till dag 40*<br>
Hej ! Natten har varit bra och du har kunnat sova. Prisman har gått bredvid din sida. Du har även haft värmetäcket på eftersom du lätt fryser. Ha en riktigt bra dag hälsar nattugglorna Roya & Johan S

Mitt favoritteam igen.. Alltid nattpass dock, men det gör väl inget. Jag trivdes alltid när dom var där, och värmetäcket älskade jag stenhårt.. 

*Dag 40, förmiddag*<br>
Du tycker själv att du sovit gott inatt. Tillsammans gör vi upp ett dagsschema. Du går både till och från toalettrummet, bra jobbat! Du blir påtagligt starkare och starkare. Hoppas att du kommer ut en sväng i eftermiddag. Gunilla

*Dag 40, eftermiddag*<br>
Idag har vi varit ute i solen och tittat på blommor och träd! Det blåster ju alltid i skåne och idag var det inget undantag! Efter vår utevistelse gick vi på ett "studiebesök" till ATH 8 på plan 8.( dit jag ska flyttas efter THIVA). Vi kollade in enkel och dubbelrum, matsal och andra rum vi var nyfikna på. Ett härligt grönt och saftigt päron låg i en fruktskål och det fick du ta med dig till THIVA, och du njöt av det! Smaskens!
Catharina & Eva-Lotta

Det här minns jag väldigt väl. På ATH 8 var allt väldigt stiligt och fint, kändes jättebra att titta in stället innan jag ska dit, och hon som tog emot oss hette Mimmi och var charmig och snäll, dessutom väldigt noga med att ha fina, uppigande assecoarer :) Sen såg jag det där päronet, ohmy vad sugen jag blev. Och jävlar vad gott det var. Sen åt jag päron i flera dagar som vi fick ta därifrån.

*Natten till dag 41*<br>
Inatt har du sovit otroligt gott! Det behövde du verkligen, och ingen prisma. Ha nu en riktigt fin dag!
Hälsar vi nattugglor Paulina & Johan

*Dag 41, förmiddag*<br>
Efter att ha sovit hela natten, utan prisman, så kände du dig utvilad på morgonen.
Efter frukost gick du till toaletten, sen frukost igen och ytterligare en promenad tillsammans med Ewa Dora och din mamma.
Du tyckte din mage var lite orolig, så det blev många rundor till badrummet. 
Trots orolig mage blev det en bra lunch, broccolisoppaa till förrätt, kyckling med pesto och ungsrostade grönsaker. Paj till efterrätt tillsammans med ost och kex.
Eva-Lotta & Ingela har varit hos dig idag.

*Dag 42, eftermiddag*<br>
Idag har du blivit av med din urinkateter, vi mäter fortfarande din urin, och det är bara "små" mängder som kommer. Idag har vi varit på en "konst" och "nostalgi" runda. Vi var borrta från THIVA ungefär 45 minuter och du njööt av livet utanför. Gamla minnen dök upp och vi tittade på allt som fanns att titta på. Nu äter du kvällsmat! Sedan dusch. Idag gick du från toa till salen utan stöd!
Catharina & Gunilla F

Åh, det här minns jag jätteväl. Jag och catharina tog rullstolen och vandrade iväg på sjukhuset. Vi gick till entrén där det alltid stor olika konstverk. De var rätt fina :) Sen körde vi vidare till barnavdelningen för hjärtsjuka och jag blev överröst med nostalgiska känslor. Helt jävla underbart. Socker-bitar-slottet, den lilla trä skolbänken som jag tror kan vara ett av mina första minnen i livet, alla konstverk som varit där föralltid typ.. ah, sjukt mycket som jag mådde bra av iallafall :)
Och när urinkatetern rök kände jag bara yes, ytterligare en slang borta.. kändes inte alls att ta ut den, vissa tycker det är jätteobehagligt men varje gång jag gjort det så har det inte vart några problem alls.

*Natten till dag 43*<br>
Och sen kom nattpersonalen, och du låg och titttade på en film. Din mage är lite orolig under natten, men du har trots den sovit bra. Detta var andra natten utan prisman, kul, du går från klarhet till klarhet. Bengt & Cecilia






