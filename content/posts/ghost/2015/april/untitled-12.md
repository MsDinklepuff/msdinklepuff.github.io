---
title: "Box of love"
date: 2015-04-08T19:40:04+01:00
slug: untitled-12
draft: false
categories:
- Camilla uncensored
tags:
- ghost
- 2015
---

![](/assets/images/ghost/2015/04/rosblad.jpg)

Idag gick jag igenom min "låda med kärlek" som jag kallar den.
Det är egentligen en påse, där jag sparat fina brev och annat som jag fått av människor under åren.
Jag gick igenom den för att jag skulle lägga ner Johnnys brev som jag fick för några veckor sedan. En kille i min gymnasieklass skrev ett fint brev från Taiwan när han hörde om min situation.
Hursomhelst.. Jag gick igenom den påsen och det finns allt möjligt.. Små presenter som jag sparat, brev från studenten, 18års kalas, dopminnen, random fina brev jag fått, tal som skrivits till/om mig, brev från herren vars plånbok jag hittade och gav tillbaks, brev från Loïc och ja, helt enkelt en jävla massa kärlek.

Jag sa till Wiktor att om jag dör, då vill jag ha med mig den påsen. Han får lägga med den i kistan om jag jordfästs, men om jag blir aska så antar jag att de får slängas eller ges tillbaks till de som gav mig breven.

En sak jag hittade som jag började gråta mycket mer av när jag läste, jämfört med mycket annat i min låda, var pappas tal till mig på min studentdag.

![](/assets/images/ghost/2015/04/zak.jpg)
Jag & Zacke på studenten <3


Allt i livet såg mycket mer annorlunda ut då.. men sen dess (ungefär.. ett halvår efter studenten kan vi väl säga) så har det verkligen gått i en spiral nedåt sakta men säkert. Hela mitt liv.. 
Trots det så känner jag mig lyckligt lottad. Jag är glad över att jag har en så mysig, knäpp och fin hund. Jag är glad över att jag har världens starkaste sambo och själsfrände.
Min familj är så jävla välbehövd för mig att utan deras stöd och umgänge hade det inte heller fungerat.

Tänkte iallafall att jag skulle skriva talet här (talet blev såklart inte exakt som texten pappa skrev ner p.g.a. improvisation , men innebörden blev densamma).


*"Jag kanske ska förklara mig lite vad gäller att jag håller tal idag.. Det hör ju inte till vanligheterna direkt.
Den största anledningen är att min morfar alltid diktade eller sjöng när det var något stort, och jag lovar att han hade diktat ihop en liten sång till Camilla den här dagen. 
Men för att skona er från min skrala sångröst så håller jag istället ett tal.*

*Först och främst vill jag bara tacka Peter och Jenny för att ni ställer upp och har detta kalas hos er. Om ni visste hur mycket det betyder för oss.
Då har jag inte ens nämnt era barn, som är helt fantastiska. De är så kul att busa och leka med dom att du numera kommer tvåa hos mig Peter.*

*Sen vill jag även tacka alla ni som kommit hit för att fira min favoritdotter nu när hon tar studenten.*

*Jag vill också passa på att skänka en tanke till dom som inte länge är med oss, då tänker jag i första hand på din mormor, morfar och farfar.
Jag vet att dom gläds med dig den här dagen Camilla.*

*Camilla, det är inte länge sedan jag och mamma jagade ambulansen ner till lund. Några dagar senare hade du opererats för första gången. 
4 månader senare och ytterligare 2 operationer senare så fick du äntligen komma hem för första gången.*

*När jag nu tänker tillbaks på din uppväxt så har du inte glidit omkring på en räkmacka direkt. *
*Det är mycket du inte har kunnat göra och mycket du har fått försaka tack vare ditt hjärtfel.*

*och det visar sig att det inte var över än, för några månader sedan fick du beskedet att du var tvungen att opereras på nytt.
Hela din planering för ditt vidare liv fick revideras.
Om du bara visste hur ont detta har gjort i mammas och mitt hjärta (vi gråter med dig).*

*Bara för ett år sen var jag helt säker på att nu var det klart, inga mer operationer för dig. 
Fan vad saker och ting skiter sig.*

*Men nu ska jag inte tala om ditt hjärtfel mer, för du är ju så mycket mer än tjejen med hjärtfel.
Du är tjejen som gillar att mysa
Du är tjejen som gillar att diskutera, vilket du förövrigt gör rätt bra
Du är tjejen som inte tar skit
Du är tjejen som är ärlig
Du är tjejen som gärna skrattar
Du är tjejen som dampar ur
Du är tjejen med höga ambitioner
Du är tjejen som blir så förbannad att du börjar gråta
Kort sagt så är du tjejen i mitt hjärta.*

*Camilla, Du är den sista av mina barn som tar studenten.
jag är så stolt över er alla tre, men kanske just idag lite mer stolt över dig.*

*Du följde i Hasses fotspår, och tyckte att ska du nu gå på gymnasiet så skulle det vara en hård linje där man lärde sig mycket.
Skillnaden var att Hasse hade lätt att lära medan du fick kämpa och ligga i.*

*Jag vet inte hur många hundra timmar som du lagt ner på läxor vid middagsbordet, men det är många hundra. 
Och jag vet inte heller hur många gånger jag bett dig plocka bort läxorna från matbordet.*

*Men resultatet av all möda blev höga betyg och mycket kunskap.*

*Din klass bestod av ett gäng ungar från den kristna högern, knappast något umgänge du själv skulle välja.
Men det fanns även bra kamrater.. Elena, Emma, Sandipp, Johnny, m.m.
Glöm inte bort dom, utan håll kontakten med dom även om ni inte bor i samma stad.
Vad gäller Hägglund och co så kan dom studsa åt helvete.*

*Det finns så mycket att säga vad gäller er skolgång, men jag har knappast underlättat den genom att flytta hela tiden.
Jag vet att jag inte höll tal för mina grabbar, men ni kan ta åt er av detta också.*

*För att citera en kille som betytt mycket för både dig och mig så säger jag*

*Jag önskar dig allt vackert, för du är det bästa som jag vet
Min flicka med guldbruna ögon*

*Jag vill passa på att höja mitt glas och utbrunga ett fyrfaldigt leve 
Hon leve
Hurra Hurra"*




