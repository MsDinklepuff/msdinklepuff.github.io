---
title: "Tack till Poffen"
date: 2015-04-09T09:12:42+01:00
slug: tack-till-poffen
draft: false
categories:
- Camilla uncensored
tags:
- ghost
- 2015
---


Jag kan inte någonsin försöka beskriva den orkeslösheten man känner både mentalt och fysiskt i mitt läge.. Jag har många gånger tänkt skriva och tacka er alla för ert stöd och verkligen innerligt beskrivit vad jag känner för er (har det tillochmed i ett utkast i bloggen, halvt om halvt skrivet).. men inte ens det orkar jag. Börjar jag tänka för mycket på er fina människor blir jag bara ledsen, och det är därför enklare att inte tänka alls på det. Under samma tid som jag blev diagnostiserad med cancer så blev jag så jävla stöttad. Fattar inte hur fina och omtänksamma människor jag har runt mig egentligen.. Ni är bäst!

Men sen finns det en till liten karaktär i mitt liv, som spelar roll fast varken hon eller någon annan vet det.
Jag vill tacka Poffen för allt hon skriver, både i bloggen och privat till mig (mail och bloggkommentarer). Hon hjälper mig att förstå vissa saker mer noggrannt och hon lättar min tunga ryggsäck genom att berätta att så hemskt som man tänker om vissa saker, så hemskt är det inte. 
T.ex. min oro med träning är rätt överdriven, för man behöver tydligen mest bara vardagsträning.. Röra på sig till affären osv..kanske nån gång göra något extra, men man MÅSTE inte träna så mycket som dom bloggarna jag läser som transplanterat sig.
Biopsierna efter transplantationen kan sköterskor och läkare lindra rejält om man verkligen får för ont. Pratar man med dom så förstår dom. Om du vill kan man ta bedövningssalva på halsen innan dom skär upp för att komma ner i ådran.. 

Många orosmoln blir betydligt mindre när man pratar med henne och det känns så jävla skönt (och orättvist på något konstigt sätt) att få den hjälpen av någon utomstående som egentligen inte har någon skyldighet att hjälpa eller vara snäll mot mig..  Så tack, Sofia!
