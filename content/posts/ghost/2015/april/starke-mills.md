---
title: "Starke-Mills!"
date: 2015-04-13T09:09:09+01:00
slug: starke-mills
draft: false
categories:
- Camilla uncensored
- Hjärtfelen, sjukhusbesök och allt som hör till
tags:
- ghost
- 2015
---

jag klev upp ur sängen för ungefär en timme sen, har inte ätit frukost än dock (men jag ska, jag lovar!) och kände att jag måste fan ta tag i disken, så det har jag gjort nu.. en timmes träning känns det som, men helvete vad jag känner mig stolt..

Det är så mycket jobbigare att ta tag i saker för man känner ett enormt nederlag varje gång som man börjar, och under hela processen, eftersom allt är så jävla omöjligt och skittungt, dessutom får man träningsvärk av alltsammans också -.- .. Men det enda lilla lilla positiva jag kan hitta är att man faktiskt känner en glädje av att klara av något så basic. Jag känner mig sjukt jävla duktig just nu, även om jag är jätte matt.. 

Egentligen när jag gick upp tänkte jag duscha, jag behöver veeeeeeeeeeeeeerkligen duscha.. jag duschade senast den andra april.. Det är 11 dagar sen.. Jag luktar iofs inte (extremt få dagar som jag svettas ens.. mest om jag drömmer mardrömmar och vaknar svettig) men mitt hår ser ju riktigt jävla skabbigt ut.. men nu kan jag inte duscha, jag har inte längre den valmöjligheten eftersom jag är HELT jävla slut just nu.. Och antagligen kommer jag vara helt slut resten av dagen.. Jag tog tag i disken idag för jag visste att vi skulle äta rester, då behöver jag inte lägga min energi på att laga mat, så jag la den på disken istället.
Jag får vänta med att duscha tills wiktor kommer hem och kan hjälpa mig, och hoppas att han ens har tid.. Annars får jag vänta tills han kan hjälpa mig, om jag inte tar det en annan dag då jag känner mig som idag, lite extra stark..

Jag tror nog att många tänker *"varför gör hon ens något sånt? disken? lagar mat?"* och jag förstår, jag hade nog också tänkt så om jag läste om någon som är dödssjuk.. Jag vet dessutom att Wiktor hade, helt utan att klaga, tagit på sig allt det där också ifall jag frågat.. Men jag **VILL** ta hand om de få sakerna jag kan.. Jag VILL kunna laga mat, det är KUL. Att ta disken är inte kul, men jag känner mig mer värdig. Jag känner att jag har någon minimal ordning på mitt liv där det känns åtminstone som om man är NÄRA något "normalt"..
När jag gav upp min duschning för några månader sen så kändes det kränkande, som om jag inte är värdig människa.. Även om Wiktor är den som hjälper mig och det inte alls är stelt och pinsamt eller konstigt, så kändes det som ett <u>**stort jävla nederlag**</u> när jag satte mig rakt ner i duschen med andnöd och öppen dörr (för att ens få chansen att känna att jag andas, annars känns det som ångorna ska döda mig) och wiktor kom förbi och sa "men älskling, låt mig göra det där"..

Självklart kände jag mig älskad och allt var ödmjukt och bra, men för mig personligen så var det bara ett enormt sorgtillfälle.. Sen dess har duscharna såklart gått bra med hans hjälp, men just den stunden så kände jag mig så jävla värdelös och superkass..
Idag så känner jag mig långt från det där, för idag har jag lyckats skölja av köksprylar och placera in i diskmaskinen (som jag också tömde först, förövrigt!) och det känns så jävla bra, som om jag är kunnig och stark och värdefull.

![](/assets/images/ghost/2015/04/favoriter2012.jpg)

*Mina fina favoriter <3*


