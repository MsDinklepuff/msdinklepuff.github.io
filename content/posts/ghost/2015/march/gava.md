---
title: "Gåva, SVT, Våldgästning & Sjukhusbesök!"
date: 2015-03-12T21:53:23+01:00
slug: gava
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2015
---

![](/assets/images/ghost/2015/03/heartt.jpg)
Först och främst vill jag bara berätta att jag har fått det häftigaste, j'vla halsbandet jag nånsin sett! Fick det idag av fina Angwi och det är format som ett anatomiskt korrekt hjärta!

Under kvällen har jag tittat på SVT, ett program som heter "under samma tak" där fem personer ur två olika generationer (20 år vs 70 år) ska leva tillsammans i 3 veckor och utmana sina fördomar.. Riktigt kul att titta på faktiskt :)

Har inte bloggat på ett tag p.g.a diverse saker.. Bl.a. har jag skrivit "min historia" förra veckan (ännu inte klar)fram tills helgen, då min kusin överraskade mig med att komma och hälsa på! :D Hon och min sambo hade fixat allt och jag blev sååååååååå överlycklig! Kände mig lite ensam och tänkte att helgen skulle bli tråkig när jag skulle hjälpa Wiktor att plugga, men allt blev svinbra .. åh <3..

Sen har denna veckan har bara swischat förbi.. I måndags pluggade vi och städade, på tisdagen kom min äldste bror Klas och vi hängde hela dagen (och bakade massvis! 8x sats på chokladbollar, och kokostoscachokladkaka), onsdagen spenderades med att laga mat, glo på serier och städa undan från bakningen igår.. 

Idag var Angelica här och dessutom var jag på sjukhuset i några timmar.. På sjukhuset så var det "månadens check up" hos kardiologen (några blodprover, EKG, blodtryck, möte med läkare) och sen vidare till plastikkirurgiska kliniken för att plocka bort stygnet (ja, ETT stygn. Svinlångt, så man slipper alla "prickar".. Plastikkirurger kan minsann göra fint! ;D) och helvete vad det sved ! HAHA..
De klipper i ena kanten och DRAR UT trådjäveln som går under huden zigzac.. haha.. men det var bara spänna magen och sen var det över.

Imorgon ska jag på Thåströms konsert! Så jävla peppad (fast jag har lite ont i magen p.g.a. ärret) och jag ser verkligen fram emot det :) Han är så himla bra!

![](/assets/images/ghost/2015/03/DSC_3156.JPG)
(Glöm inte copyright, fråga om ni vill låna bilder)

Och efter konserten åker jag ner till Jönköping för att vara där några dagar :) Känns riktigt skönt! Vi får se när jag hinner blogga men åtminstone lär jag ju ha en hel del bilder på legenden.




