---
title: "Städ & plugg-vecka + hudkliniken"
date: 2015-03-04T10:04:41+01:00
slug: stad-plugg-vecka
draft: false
categories:
- Camilla uncensored
- Cancer - Malignt melanom
tags:
- ghost
- 2015
---

![](/assets/images/ghost/2015/03/rainbow.jpg)

Yo, y'all! Har inte uppdaterat här varje dag eftersom jag håller på att skriva ett stooooort inlägg till "min historia"-knappen här på bloggen... Så varje gång jag har tid att blogga så fyller jag på det inlägget och sparar det som utkast tills det är klart.. Därför blir det mindre bloggande som syns.. men anyway, det blir nog väldigt intressant att läsa det (dock aplånga) inlägget sen.

Den här veckan har jag och wiktor avsatt för att städa, och för att han ska plugga (och få hjälp av mig).. Så det är mestadels det vi gör i veckan.. Igår var jag dock på hudkliniken och träffade min kontakt-sköterska..
Alla som har en hudcancer-diagnos på linköpings universitetssjukhus får en kontakt-sköterska för att kunna ringa och ställa massa frågor, rapportera in förändringar på huden och få kunna komma in snabbt på hudkliniken ifall man tror att det är något nytt på gång, så man slipper vänta ungefär 4 veckor för att få sin tid.. Riktigt bra faktiskt..

Sen tog de även fullkropps-foton i olika vinklar för att spara min kropp/hud i en databas så varje gång jag kommer till hudkliniken så kan de titta på fotona i databasen och jämföra med min kropp som den ser ut i dagsläget.


