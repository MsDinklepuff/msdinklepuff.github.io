---
title: "Hjärttransplantation - Vecka 1"
date: 2015-07-05T08:50:34+01:00
slug: vecka-1
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

Jag vet ju som sagt inte hur jag ska lägga upp det här på bästa sätt.. Men jag börjar med mina upplevelser (i vaket tillstånd, inte drömmarna) och går sen vidare till saker som berättats för mig.. Där efter skriver jag även vad personalen på sjukhuset skrev i min dagbok (på Thorax intensiven så skrivs alltid dagbok till de som transplanteras så man kan följa det efteråt) och även vad pappa skrev i sin egen dagbok (han började föra en dagbok runt tredje veckan för allt blev snurrigt för honom). Sen tror jag att jag tar mina drömmar i ett eget inlägg, eftersom dom skedde både vecka 1, 2 och 3 (då jag var sövd).. 

![](/assets/images/ghost/2015/07/avdelare.jpg)

Det hela började typ klockan 03, mitt i natten... Tittade min telefon-logg nu.. 3.30 ringde jag upp mina sköterskor.. Då hade dom ringt på min minicaller (som förövrigt låter extremt jävla högt)..
![](/assets/images/ghost/2015/07/minicall.jpg)

Jag trodde det var brandlarmet som gick mitt i natten när det ringde, och jag sa till Wiktor lite slött att stänga av det medan jag klär på mig.. Jag visste att man skulle stanna i sin lägenhet om brandlarmet gick på, så det blev inte panikartat..
Men Wiktor sa "nej" och sen började han gå runt och leta efter min minicaller, och DÅ fattade jag att shit, fan, **VA?!**

Som tur var så hittade vi den rätt snabbt (klantmilla hade lagt den i en ficka i en tröja som låg i tvättkorgen...) och jag kunde ringa tillbaks till sköterskorna. 
I fyra minuter pratade vi och dom berättade att nu har dom ett hjärta till mig, de förklarade hur jag skulle komma fram till Lund och vilken avdelning jag skulle till när jag väl var framme.

![](/assets/images/ghost/2015/07/20150417_035621.jpg)
*Min anteckning från vad sköterskan sa.. Tanken var att vi skulle ta taxi till norrköping men det blev ambulans sen.*

Vi fick ungefär en halvtimme på oss innan ambulansen skulle komma, då ringde jag upp pappa och mamma, packade fram min väska som stått länge och väntat och packade lite annat extra.. Jag kände mig hungrig men jag visste att jag inte fick äta... Nu i efterhand tror jag mest att jag blev så chockad och nervös att magen blev lite spänd.. Det är nog inte direkt normalt att tänka på mat i en sån situation annars haha..

Efter fyra minuter i telefonen med sköterskorna så ringde jag pappa.
**"Det är dags!"<br>
"Är det dags?!"** tjuter pappa<br>
Jag drar snabbt igenom planen.. Ambulans till norrköping, flyg till malmö, taxi till lund. Avdelningen heter ATH8. Pappa får ringa Klas & Hasse, vi ses där nere.

Sen ringer jag mamma, hon svarar inte, ringer hennes sambo och får tag i mamma (om jag minns rätt).. Berättar snabbt och att hon ska ta kontakt med pappa..
Sen skriver jag till Leona och Boris om vår hund.. Nån ska ju ta hand om henne, och de två hade sagt att de kunde ställa upp så jag messade dom snabbt.. Leona har nyckel till oss så jag skickade iväg ett sms om att nu drar jag, ta hand om Donna tills du inte pallar mer, då ger du henne till Boris.. 

Runt klockan 04 så ringde jag pappa igen.. Jag ville veta hur saker verkar lösa sig där hemma och han hade löst allt som vanligt. Pappa, mamma, Klas & Hasse kom med allihopa i bilen och de skulle åka hyfsat snart. Även Ebba och Vince var med i bilen (pappas och Klas hundar).

Jag minns att jag och Wiktor stod utanför vår port när jag ringde pappa, det var mörkt och mysigt. Jag var aspeppad men jag frös en del.. Ambulansen kom nån gång strax efter fyra på natten och vi tog oss iväg till Norrköpings flygplats

![](/assets/images/ghost/2015/07/20150417_042202.jpg)
*Wiktor utanför vår port.*

När vi kom fram till flygplatsen så stod landstingsplanet där och väntade, det var riktigt snyggt plan och inredningen kändes väldigt lyxig, tyvärr så hade jag bara mobilkameran men här kommer några bilder..

![](/assets/images/ghost/2015/07/20150417_050417.jpg)
*Jag inne i planet.. Jag hade, dagen innan, rivit upp en stor fet finne och inte slutat riva på den.. Minns att jag var rejält utmattad av att ha gått från ambulansen upp in i planet, och samtidigt var jag extremt glad över att vara på väg till mitt nya liv.*

![](/assets/images/ghost/2015/07/20150417_050712.jpg)
*Inne i planet såg det ut såhär.*

Vi reste nog 1,5 timmar med planet om jag minns rätt, så vi var väl framme i Malmö runt klockan 06.. När vi åkte så gick solen upp bakom oss i planet och jag blev ännu mer lycklig. Känslan jag hade när jag satt i det planet och tittade på Wiktor och tänkte på framtiden, såg solen gå upp.. Alltså det går inte beskriva hur otroligt bra allt kändes, att nu vänder det verkligen. Jag ska få bli frisk, en vanlig 23åring som kan göra allt vad man nu kan tänkas vilja göra.

![](/assets/images/ghost/2015/07/20150417_053155.jpg)

Vi klev av planet vid Sturup och där väntade en taxi. Nu var det ljust ute och väldigt vårigt, allt kändes fortfarande perfekt men jag minns att väl i taxin började jag bli riktigt nervös.. Mådde illa och kände ingen direkt ro i slutet av taxiresan.
Jag minns att jag ringde pappa men han svarade inte, däremot ringde Hasse upp igen och de var påväg, tror dom var nånstans vid gränsen till skåne, kanske i markaryd?
Hursomhelst så trodde vi inte att vi skulle hinna ses eftersom jag bara var en halvtimme bort från lund nu.

Taxin körde oss till "blocket" (region skånes universitetssjukhus i lund) så vi var där runt halv 7 eller 7.. Vi kom in i byggnaden vid hisshall B och där såg vi inget som hette ATH 8 eller något med transplantation över huvud taget.. Visste att det skulle vara plan 7 eller 8 så vi åkte upp där men hittade inget..
Taxikillen tittade också runt med oss och jag började få lite panik så jag försökte ringa transplantationsköterskorna igen men de hade gått.. 
Tillslut så såg vi en sköterska i byggnaden och wiktor ryckte tag i henne och sa lite desperat och upprört:
**"Transplantation?! Om man ska byta hjärta, vart ska man?"**
Hon svarade att hon inte riktigt visste men hon tror det är hissplan A och pekade bort åt andra sidan av entréhallen.
Vi snabbade oss dit och såg att jodå, där fanns ATH 8.
Vi åkte upp och försökte komma in men det var låst, så vi fick plinga på en klocka och vänta, taxikillen sa hejdå och lycka till, jag kände mig redo.

Vi fick komma in och placerades i det första rummet direkt till höger, vi fick information om vad som ska göras inför operationen (jag ska duscha) och sen skrev jag upp närmast anhöriga på en lapp och sådär.. Dom berättade att hjärtat inte är här än och planen är att jag ska iväg klockan 09 för att opereras, men att jag också absolut inte får glömma att det finns en risk att hjärtat inte passar än och att operationen inte blir av.

Redan halv 8 så var min familj där nere och vi hann ses innan jag skulle iväg till operationen. Det kändes så jävla skönt att ha dom där innan. Jag var lugn och redo, mamma hjälpte mig i duschen och satte även upp håret bra så det skulle hålla sig utan att bli för jävla tovigt.

Vi pratade om allt möjligt medan vi satt där och allt kändes bara bättre och bättre. När vi precis hade fått ordning på håret så kom en läkare in för att stänga av min ICD-pacemaker och sen kom en sköterska för att ta medicinlista från mig men det hann vi inte ens gå igenom innan jag skjutsades ut för att opereras, så sköterskan fick hela min medicinpåse istället.

Påväg ut till hissarna så frågade dom hur jag kände mig, jag svarade bra men nervös och då frågade dom om jag hade fått lugnande, men det hade jag ju inte hunnit få, så jag svarade att "nej, det är nog därför jag har lite panik just nu" och sen minns jag inte mycket alls... 
I pre-operationsrummet så får en anhörig komma med in, jag hade med mig Wiktor och jag minns inte alls mycket, men jag minns att jag kände mig lugn, glad och bra.
Snart ses vi igen, tänkte jag.. men ack så jävla fel jag hade..

![](/assets/images/ghost/2015/07/avdelare-1.jpg)

Det här är bara första dagen, vecka 1.. Och det jag själv minns.. Min tanke var att jag skulle vakna runt 12 timmar senare.. Det brukar en operation ta ungefär.. Men jag vaknade först tre veckor senare (så jag själv minns att jag var vaken) så nu kommer det skrivas om vad som faktiskt hände första veckan, vad som skrevs i dagboken och sånt där.

![](/assets/images/ghost/2015/07/avdelare-2.jpg)
######Ur dagboken från THIVA:<br>
*Dag 2*<br>
Välkommen till THIVA.
I går kväll kom du till oss på Thiva efter att du fått ett nytt hjärta. Du sover med hjälp av mediciner. Andningen sköter respiratorn genom en slang/tub ner i luftvägarna.
Blodtryckshöjande mediciner har du också, inte ovanligt efter operation.
Du har också en gasbehandling som gör att blodtrycket i lungorna blir bättre (NO gas). Också vanligt efter transplantation.
3 st dränage-slangar går in i bröstkorgen för att dränera ut sårvätska.
En slag som sitter i näsan går ner till magsäcken. Ifall man mår illa kommer det i den. Mediciner går även att spruta i denna. Senare ska vi starta sondmat så tarmen får lite näring.
Vi hjälper  dig med att suga bort slem och saliv från munnen och svaljet. Även respiratorn måste vi suga i ibland. 
Dina anhöriga har varit och tittat till dig.
Här kommer lite bilder på maskinerna runt omkring dig.

![](/assets/images/ghost/2015/07/20150705_122352.jpg)

Denna maskin har koll på pulsen, blodtrycket, syresättning och tempen. Maskinen kallas Övervakning.

![](/assets/images/ghost/2015/07/20150705_122552.jpg)
Den här är respiratorn, den hjälper dig med andningen.

![](/assets/images/ghost/2015/07/20150705_122613.jpg)
Här går alla dina mediciner och dropp in, kallas sprutpumpar.

![](/assets/images/ghost/2015/07/20150705_122625.jpg)
Detta är gasbehandlingen, NO-apparat.


*Dag 2 kvällen*<br>
Hej!
Vi som har hand om dig ikväll heter Annika (usk - undersköterska) och Brita (ssk - sjuksköterska).
När vi kom va din bror och pappa på besök. Dom skulle åka hem i kväll.
Allt har varit stabilt och lugnt. Ikväll har vi hjälpt dig med tandborstning, tvättat av dig och bytt tejpen som håller respiratorn samt bytt sida på den. (Detta gjorde dom för att man inte ska få trycksår för att respiratorn ligger på samma ställe för länge).
Rena lakan har du också fått.
Din mamma och Wiktor har varit på besök nu ikväll.
Nu ligger du skönt på sidan. Hoppas du får en bra natt
Ses imorgon /Annika & Brita

![](/assets/images/ghost/2015/07/20150705_124411.jpg)
Såhär såg jag ut dag  2 när jag låg på THIVA
![](/assets/images/ghost/2015/07/20150705_124539.jpg)

*Dag 2 natten*<br>
Din behandling fortsätter, så allt är kvar som respirator, NO och dina mediciner. Under natten har vi justerat dina mediciner för du behöver kissa mer, och ett lite högre blodtryck. Vi vänder och pysslar om dig.
Vi som jobbat i natt är Cecilia & Åsa.

*Dag 3, morgon & förmiddag*<br>
God morgon!
En jättefin vårdag verkar det bli idag. Sömnmedicinerna har vi nu minskat på ordentligt. Du ska bli lite ytligare är det tänkt.
Du behöver kissa lite mer för du har samlat på dig en del vätska som måste ut. Wiktor och din mamma är och hälsar på. Ha en fortsatt bra dag.
/Annika & Lena

*Dag 3, eftermiddag*<br>
Hej Camilla.
Solen skiner och det känns verkligen som om sommaren är på gång. Du har haft en lugn eftermiddag. Sover med hjälp av sömnmedicin. 
Wiktor och din mamma har varit på besök. Ikväll så har vi hjälpt dig med att tvätta dig. Vi har också bäddat in nya fräscha lakan. Vi vill fortfarande att du ska kissa lite mer och det beror på att du fortfarande har lite för mycket vätska i kroppen.
Ha en fortsatt bra kväll  / Brita & Carina D.

*Natten till dag 4*<br>
Natten har varit lugn, du har sovit bra med hjälp av sömnmedicin. 
Vi som har tagit hand om dig inatt var Marianne O & Roya

*Dag 4, förmiddag*<br>
Hej Camilla!
Din sambo och mamma kom och hälsade på en stund på förmiddagen. Just nu har du 5 liter vätska i översktt i kroppen. Du får furix så att du ska kissa.
Ditt nya hjärta behöver tid att stabiliseras. Vi har gjort ett ultraljud idag och satt in mer hjärtstärkande medicin. Så du behöver respiratorn ett tagtill. Du har sömnmedicin och får smärtstillande så att du har det behagligt.
Vi som varit hos dig!
Annelie & Sara

*Dag 4 eftermiddag & kväll*<br>
Hej igen!
Idag är det riktigt skönt ute. Känns varmt i vinden tillochmed.
det stora arbetet idag har varit att få dig att kissa ordentligt. Har gått sådär..
Dina anhöriga har varit här en stund. 
Nu liggerdu skönt på vänster sida efter att vi ttvättat, bäddat, borstat tänderna och tejpat om tuben.
Ha en bra natt // Annika & Gunilla H

*Natten till dag 5*<br>
Vätskebalansen nu på morgonen blev -500ml. Du har skött magen två gånger inatt, mycket bra.
Ha en bra dag / Marianne & Roya

*Dag 5, förmiddag*<br>
Hej Camilla! På förmiddagen är det strålande sol ute. Sömnmedicinerna tog vi bort i morse och ersatte med en annan medicin som heter dextor. Det är en avslappnande medicin. Du reagerar när vi pysslar om dig och vilar när vi inte är hos dig. 
Trött och tagen är du. Du kissar bra men du har en del vätska i kroppen som gör också att du inte riktigt har orken till att vakna helt. Dina föräldrar och sambo har varit hos dig en stund på förmiddagen.
Vi som varit hos dig!
Gunilla & sara

*Dag 5, eftermiddag & kväll*<br>
Orolig eftermiddag, du har varit oregelbunden i din hjärtverksamhet så vi har fått elkonventera dig. Nu slår hjärtat i en bra rytm igen (sinusrytm).
*(UTDRAG FRÅN 1177 angående elkonventering: Medan man är sövd får man strömstötar via två elektrodplattor som antingen läggs eller klistras fast på bröstkorgen. Hjärtat övervakas med hjälp av EKG och läkaren kan på en gång se om strömstötarna har gjort att hjärtrytmen blivit som den ska vara. Behandlingen tar cirka fem till tio minuter.)*
Du har feber kring 38 grader och vi har nu tvättat av dig och renbäddat till dig.
Nu smyger kvällen sig på och vi ska snart gå hem. Vi som varit här idag är Catharina M-A & Cecilia.

*Natten till dag 6*<br>
När vi kom på kvällen upplevde vi dig lite stressad och snabbandad. För detta fick du lugnande medicin med bra effekt.
Din temp har varit hög hela natten, 39,2 grader som mest. Din antibiotika blev bytt till annan sort.
Hjärtrytmen har varierat en del i natt så vi har justerat och ändrat både på mediciner och pacemakern.
Vi som skötte om dig inatt
Inez & Pirkko

*Dag 6 förmiddag*<br>*
Orolig förmiddag, du mår inte bra. Vid 11.55 rullar vi in dig till operation. Vi måste öppna och titta på hjärtat. Klockan är nu 14.00 och vi går hem, men du är kvar på operation. Catharina M-A & Sara O

*Dag 6 eftermiddag*<br>
Åter från operation, där det kopplats in en ECMO för att stödja din cirkulation. Det blöder lite i dina drän men det avtog efter att vi gett dig extra medicin. Nu kissar du bra igen!! För att slippa sår i stjärten är det satt en slang där bak som avföringen kan rinna i.
Dina anhöriga har varit här och hälsat på dig.
Gunilla H & Ameli
![](/assets/images/ghost/2015/07/20150705_132115.jpg)
ECMO maskinen. 

Jag googlade lite på ECMO för att skriva ner lite vad den gör.
ECMO står för Extra Corporeal Membran Oxygenering, d.v.s. blodet syresätts med en konstgjord lunga utanför kroppen. Behovet för ECMO kommer oftast in när respiratorvården inte längre räcker till. Respiratorn hjälper till att fylla lungorna men gör det bara så långt lungans egen elasticitet räcker till. En sjuk lunga är inte elastisk och ifall den fylls med vätska, klarar inte respiratorn av det längre. Då behövs en ECMO-behandling som kan ta allt från någon dag till flera månader. ECMO är en modifierad hjärt- och lungmaskin som ger fullständigt gasutbyte.
Patienten kopplas till ECMO-maskinen genom en kanyl i blodkärlen i halsen alternativt ljumsken. Ibland måste man operera ifall ingreppet inte lyckas med en gång. Därefter pumpar ECMO-maskinen blodet genom membranet som imiterar lungornas funktion, d.v.s. tar hand om koldioxiden och lägger till syre i blodet som pumpas tillbaka in i patienten. Därmed får lungorna vila och får tid för läkning.
Komplikationer i samband med ECMO behandling är vanliga, blödning, proppbildning,infektioner, multiorgansvikt och neurologiska skador är några av de komplikationer som patienten kan råka ut för. 
Jag fick propp och stora blödningar i höger arm, vilket medför att jag fortfarande inte känner något i halva högerhanden och kan inte använda den alls som förr.

I min dagbok från THIVA så skrev även min pappa ibland (innan han började med sin egen dagbok) och här är ett inlägg från honom, dag 6 klockan 21 på kvällen:
*Hej Gumman!
Idag var den värsta dagen i mitt liv.
Jag har nog aldrig varit så rädd i hela mitt liv.
Jag satt i domkyrkan i flera timmar och snackade med alla som inte är med oss längre.
Jag sa till Meg att hon skulle busa lite med dig men att hon skulle skicka tillbaks dig till mig.
Jag tände ljus för alla men speciellt för dig och den som donerade sitt hjärta. 
Vila nu så du blir stark och pigg.
Jag är grymt glad att du verkar hämtat dig. Du ser piggare ut. 
Bamsekramar till min flicka med guldbruna ögon =D
Alla hälsar!*

*Natten till dag 7*<br>
Natten har varit bra för dig.
Alla värdena har legat stabilt.
Du har sovit gott hela natten med hjälp av sömnmedicin. 
Vi hoppas att du får en bra dag!
Vi som varit hos dig:
Roya & Johan S

*Dag 7, förmiddag*<br>
Imorse kom dina föräldrar och din sambo och tittade till dig. Du har mycket bättre ansiktsfärg idag nu när du har ECMOn som stöttar ditt hjärta. Du kissar lite dåligt och vi har startat dialys för att dra ut extra vätska. Du är svullen och dina ögon går inte riktigt att stänga, därför har du en s.k. ögonkammare på dig för att skydda hornhinnan.
Sara & Cecilia

![](/assets/images/ghost/2015/07/20150705_132238.jpg)
![](/assets/images/ghost/2015/07/20150705_134503.jpg)
Dialysmaskinen, Prisman.

*Dag 7, eftermiddag*<br>
Ute är det härligt sommarväder, så dina föräldrar kan promenera en del då de inte är här och hälsar på dig!
Vätska har dragits ur din kropp via Prisman och via ett specialfilter kopplat till ECMOn. Vi har tagit nya kort på dig och din mamma idag och på dom ser man dina ögonkamrar. 
Allt fungerar bra och du behöver mindre doser av alla läkemedel.
Gunilla H & Gunilla F

![](/assets/images/ghost/2015/07/20150705_132400.jpg)

Detta var hela första veckan från THIVA-dagboken, nu kommer det lilla pappa skrev i sin egna.
![](/assets/images/ghost/2015/07/avdelare-3.jpg)


Fredag: Det var skönt att träffa dig innan operationen och se att du inte hade ångest och var rädd, självklart fanns även dom känslorna hos dig men du verkade mest glad och upprymd över att det äntligen var dags. Det blev lite stressigt när dom rullade iväg dig och jag kände en enorm tomhet precis efter.
Det var tusen tankar som snurrade i mitt huvud och ett känslosvall som pendlade mellan glädje och skräck.
Tiden tickade på och när klockan började närma sig halv fem så kände jag att nu måste dom vara färdiga. Så jag sa det till de andra, då förklarade Wiktor och mamma att operationen skulle ta mellan 10 och 12 timmar (som vanligt hade jag inte lyssnat).
Kl 19:02 ringer kirurgen och säger att operationen var klar och att allt gått bra.
Vi fick vänta en timme innan vi fick komma upp till Thiva.
Du såg lite svullen ut och var kraftigt nedsövd men på det hela taget så såg du bra ut.

Lördag: Jag och grabbarna åkte hem


Söndag

Måndag: Jag kom tillbaks.

Tisdag:

Onsdag:

Torsdag:
![](/assets/images/ghost/2015/07/avdelare-4.jpg)























