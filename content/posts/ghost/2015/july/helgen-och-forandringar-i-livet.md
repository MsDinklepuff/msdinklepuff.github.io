---
title: "Helgen och veckan"
date: 2015-07-15T09:14:43+01:00
slug: helgen-och-forandringar-i-livet
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/07/adorable.jpg)
Såhär ser jag nästan ut nu för tiden med mina kortison-kinder.

Anyway! Jag åkte iväg till jönköping i fredags för att träffa lite släktingar och vänner :) Helgen var perfekt, jag mådde inte illa allt för mycket, jag träffade många människor som var planerat (och missade tyvärr Josefin och Lina p.g.a sjukdom) och åt aasgod mat!

På fredagen käkade vi lasange hos mamma och åkte sen iväg till en bordsspelsbutik och köpte massa spel :D

![](/assets/images/ghost/2015/07/20150713_205743.jpg)
Köpte 2 st SmashUp & 1 Munchkin

Lördagen spenderades hos Sabadijas där vi grillade, busade, badade i pool och tjatade om allt möjligt
På söndagen så var det käk hos farmor på förmiddagen, då träffade jag både farmor, Bitte & farbror med barn :) De hade köpt ett jättesött halsband med ett hjärta på så sa min lilla kusin "vi köpte ett till hjärta till dig!", haha så sjukt söt <3.
Resten av söndgen spenderades med att spela bordsspel. 

På söndagskvällen runt klockan tio så åkte vi hem (ihop med mamma som skulle med :)), men först efter att bilens bromsar hade fastnat, så vi var tvugna att stanna och hammra sönder lite rost och grejer... Tyvärr så hände det samma sak med bilen idag och nu står den på universitetet...

Hela början av denna veckan var tillägnad att städa, rensa, sopa, fixa och dona.. Mamma hängde med från jönköping för att hjälpa till och vi hann med nästan allting från måndagen till tidigt på onsdagen.
Igår åkte hon hem och hela den dagen mådde jag riktigt illa.. Det slutade med att jag spydde hur mycket som helst klockan åtta på kvällen så jag var tvungen att ta om mina mediciner två timmar senare.. sjukt obehagligt och det jobbigaste är att illamåendet höll i sig hela natten och även nu under dagen..

Idag åkte jag till sjukhuset så jag var på dialysen vid 08, då tog de blodprover för att se hur urea och andra koncentrationer var i blodet, ifall de hade hållt sig på samma nivå som i måndags så skulle jag kunna slippa dialysen igen..
En timme senare kom provsvaren och tyvärr hade värdena ökat lite, men inte så mycket att det krävdes dialys, däremot bestämde vi oss för att köra dialys ändå när läkaren hörde hur illa jag hade mått igår.. Det kan vara så att toxinerna gör att man spyr, så vi körde tre timmar dialys idag och sen skulle jag iväg till kardiologen för ekg, blodtryck och läkarmöte.

