---
title: "Första helgen utanför hemmet"
date: 2015-07-09T11:42:16+01:00
slug: forsta-helgen-utanfor-hemmet
draft: false
categories:
- Camilla uncensored
tags:
- ghost
- 2015
---

![](/assets/images/ghost/2015/07/k-rlek.jpg)
*Två stenar pappa har gett mig under åren i perioder då jag inte mådde så bra. Man ska hålla i dom och tänka på allt som är bra, istället för att må dåligt. <3*

Imorgon är det fredag! Då ska jag och Wiktor åka iväg till Jönköping =D
Känns underbart och jag hoppas bara att allt fungerar med medicinerna, diarréerna och allt annat som har kommit till efter operationerna.

Vi ska även åka till Sabadijas och grilla är tanken, om de håller sig friska d.v.s. Känns aspeppad på det.. Grilla, spela bordsspel, kanske hoppa i deras nya pool (fast då får jag plasta in min CDK på halsen och bara hålla mig så jag inte doppar den).

![](/assets/images/ghost/2015/07/bus.jpg)
*En av sommardagarna hos Sabadijas för några år sen, Pappa & Jonah busar.*


Idag har jag vart på dialys.. Kom dit 8.30 och körde i tre timmar. Det blev positiva nyheter angående njurarna: mina blodprover visade att kalium, urea och blodvärdena var bra, och om det håller sig så (och jag håller vikten och inte svullnar) så kanske jag slipper dialys på måndag! Riktigt häftigt om vi kan glesa ut det ytterligare, hoppas verkligen att mina njurar kommer igång!

Däremot så var det också lite dåliga nyheter.. Igår åkte jag in till sjukhuset för jag hade spytt (helt svart spya också.. svart vatten typ .. Riktigt obehagligt) och de ville kontrollera upp med blodprover, avföringsprov och klämma och känna på magen.. de var oroliga att jag blödde i magen eller tarmarna men blodproverna visade inget och när de klämde gjorde det inte ont..
Däremot hann inte avföringsprovet analyseras innan jag åkte hem, men idag fick jag reda på att jag hade blod i avföringen enligt testet, och då kanske vi ska göra en gastroskopi ifall det fortfarande är så nästa vecka.. Jag lämnade ett till prov efter dialysen idag så jag får hoppas på att det inte är något, fast samtidigt kanske det är bra om man gör en gastroskopi p.g.a. att jag har sånna problem med magen...
men ah, vet inte.. De säger att magproblemen antagligen beror på biverkningarna av medicinerna så ah..

Nu ska jag slappa och sen så blir det lite matlagning :D
