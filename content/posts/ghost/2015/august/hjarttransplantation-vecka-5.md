---
title: "Hjärttransplantation - Vecka 5"
date: 2015-08-09T09:10:28+01:00
slug: hjarttransplantation-vecka-5
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

![](/assets/images/ghost/2015/08/metalhummingbird.jpg)

*Dag 29, förmiddag*<br>
Natten som gått har du sovit gott. På morgonen kände du dig hungrig och åt lite joggi själv. Du har ingen större aptit men den kommer snart hoppas vi. Tyvärrfick vi inte ta bort matslangen på halsen idag, så du fick bara sitta på sängkanten. (När man inte har sondmaten kvar så kan man flytta sig längre än sängkanten). Du är jätteduktig och kämpar på bra.
Ann Margret & Inger

Den här dagen fyller min äldsta storebror år, jag hade knappt pratat nånting hittills, bara viskat några tunna ord till pappa.. Det gjorde ont att prata och äta men jag var ändå väldigt glad vid den här tiden minns jag, för jag hade möjligheten till att prata och äta om jag ville.. Sen var mamma pappa och wiktor där hos mig.. 

*Dag 29, eftermiddag & kväll*
Hej igen!
Va kul att se att du blivit av med andningsröret! Nu kan man prata ordentligt med dig. En liten röst fanns där som blev starkare framåt kvällen. Tyvärr kissade du ganska dåligt hela dagen så nu ikväll har doktorn satt in en dialyskateter i vänster ljumske. Dialysen är nu igång och hoppas den gör att du blir lite piggare.
Du har ätit lite makaronipudding med rökt skinka och ketchup. Du tyckte det var gott. Coca-colan slank ner också. Bra!
Sov så gott så ses vi imorgon.
Din bror fyller ju år idag (27 år) och du ringde och pratade själv med honom. Gissa om han blev glad?
Annika & Brita

Hela den här dagen kommer jag ihåg.. Jag älskade makaronipuddingen och jag älskade colan.. haha.. När de opererade in katetern i ljumsken så låg jag fortfarande på sängen i THIVA och de gjorde operationen där.. det var inga problem alls, blev lite blodigt och krångligt att komma in i kärlen (som alltid hos mig) men det gjorde inte överdrivet ont.. Det är alltid bedövningssprutorna som gör ont, resten känns inte.. så några sprutor i ljumsken sen var det jobbiga över, och den dialyskatetern satt i ljumsken rätt länge, tills de valde att byta och sätta den på höger sida på halsen, och sen bytte de till väsnter sida några veckor efter det.. men mer om det senare..
När jag ringde Klas för att gratulera honom så kände jag mig så jävla lycklig. Jag lät som en riktigt gammal gubbe som rökt hela sitt liv när jag skralade fram ett "Grattis hehehe" i telefonen.. Och Klas lät som om han aldrig varit lyckligare. Nu visste han att jag klarat mig, på riktigt. Jag kunde äntligen tala till honom.. Älskade fina bror <3
Han och min andra bror var på media markt och handlade födelsedagspresenter berättade dom, och jag var så glad över att dom gjorde något tillsammans och skötte om vardagen även om jag låg på sjukhuset flera mil bort. Tyvärr kunde jag bara säga några meningar innan jag blev för trött och fick för ont, men känslan av att höra Klas så glad, och att faktiskt kunna ge han en liten fin födelsedagspresent trots mitt tillstånd, gjorde hela den dagen för mig och jag kan fortfarande tänka på det minnet och bli riktigt lycklig.

*Natten till dag 30*<br>
Natten har varit lugn och bra för dig. det har inte hänt så mycket för dig mer än att du sovit gott under hela natten.
Vi hoppas att du får en underbar dag idag!
Vi som varit hos dig
Roya & Johan S

*Dag 30, eftermiddag & kväll*<br>
Hej! Idag har det varit en bra dag. Du har fått en ny sond som bara är till för näring, alltså mycket tunnare och behagligare att ha i näsan.
Din aptit har blivit mycket bättre. Lite janssons frestelse tyckte du om. Glass slank också ner. 3st. Mer-dricka har du också druckit. BRA!!
Dialysen tuffar på utan att "skrika", skönt! 
Dina enda bekymmer 'r att du fryser och har lite ont i dina fingrar på höger hand. 
Nu går vi snart hem för att komma tillbaka i morgonbitti. Ha en bra natt. Sov gott!
Annika
Åsa
Tarinda

Det här med den nya sondslangen minns jag.. det var en av de få sakerna jag faktiskt upplevde som riktigt jobbigt.. Att dra sondslangen var inga problem, lite äckligt såklart men inte alls några problem..
Att däremot sätta in en ny var SÅ JÄVLA VIDRIGT... Det var nån salva (typ corsodyl) som de kletade på slangen först och sen tryckte in i näsan och så sa de att när jag känner den mot gommen så ska jag bara dra in genom näsan som när man är riktigt snorig, och så för de ner den samtidigt..
Det smakade så otroligt äckligt och jag höll på att spy, samtidigt som de swooshade ner den där smale jäveln.. men fyyyyyyyyyy alltså. Dock var det snabbt över men fyfan vad äckligt och obehagligt det var...

*Dag 31, förmiddag*<br>
Halloj! Efter "Star Wars" filmen så somnade du och har sovit riktigt gott, och det är skönt för dig.
Ett tag blev du varm, för att sedan frysa igen.. Då fick du värmedynorna igen och somnade om.
Ha nu en riktigt bra dag hälsar vi nattugglor
Marie & Johan

Under de första veckorna när jag var vaken så hade jag mycket problem med värme och kyla.. Det var ofta jag använde mig av värmedynor eller värmetäcken, men i nästa timma ville jag ha fläkten på högsta nivå och inget täcke..  Minns att jag tyckte det var jobbigt ibland, men oftast bara när jag fick tempratur-svallningar, då det gick 2 sekunder mellan varven av kyla och värme.. Sjukt frustrerande och väldigt stressande faktiskt..

*Dag 31, förmiddag*<br>
1 månaden dagen! Hej! 
Idag fick du ha lite sovmorgon. Till frukost åt du yoghurt och cocacola. 
Idag är nog den bästa dagen. Du är jättepigg och orkar prata hela meningar. Vi har tagit dina suturer på buken där dränen suttit.
Ville ha lite lunch innan men den var för stark (pepparrot). Synd!
Ha en fortsatt supersöndag
Annika, Annelie & Tarinda

Kommer inte ihåg något speciellt från dagen förutom det som står, att jag tyckte maten var stark.. Suturerna som de tog gick jättebra och gjorde inte ont alls.

*Dag 32, eftermiddag*<br>
Under förmiddagen satt du uppe en stund på sängkanten och du klarade att sitta för egen maskin. (alltså, ingen höll i mig ens lite, utan äntligen hade jag själv full kraft till att hålla mig upprätt och inte säcka ihop.. Satt upp typ 3 minuter själv sen blev det för tungt).
Man tog även bort PA-mätningen så du kan komma upp och sitta i fåtöljen under eftermiddagen.
Efter att du hade vilat och ätit lunch var det äntligen dags för fåtöljen efter en hel månad i sängen.
Det gick hur bra som helst för dig att stå upp och förflytta dig till fåtöljen. Du satt upp i fåtöljen i 1,5 timme, Jättebra jobbat!
![](/assets/images/ghost/2015/08/20150819_221339.jpg)
Efter det vilade du lite och sen var det dags för kvällsmat.
Om man ska summera dagen så har den varit mycket bra för dig. Vi hoppas att du ska få en bra natt! Gunilla & Johan

![](/assets/images/ghost/2015/08/20150819_221405.jpg)
*(Tummen fucking upp)*<br>
Den här delen av dagen minns jag också, Wiktor var med mig och jag blev lycklig när jag lyckades stå och sätta mig i fåtöljen. Att sitta gjorde ont och ryggen fick rejäl träning, men oj vad jag kände mig duktig. Wiktor och pappa hade dessutom pratat om de där fåtöljerna i någon vecka, att de var jättesköna.. Tyvärr var jag i lite fel storlek för dom, så jag tyckte inte de var så jäkla sköna.. Huvudstödet blev helt fel men det gick att ta bort så jag blev nöjd ändå. När jag sklle sova på kvällen hade jag så extremt ont i svanken och ryggen bara för att jag satt upp i typ en och en halv timme.. snacka om att jag verkligen inte hade några muskler kvar alls... Förövrigt ser Wiktor extremt tjock och liten ut på fotona, vet inte riktigt varför det blev så haha men men..

*Dag 33, förmiddag*<br>
Hej!
Natten hade varit sådär, men du kunde ändå inte sova längre än till 7.00.
Du fick ett stort glas iskall mjölk till dina mediciner. Gott!
Ett dubbelrån och ett glas oboy fick du till frukost. 
Därefter bar det ut i duschen.
![](/assets/images/ghost/2015/08/20150819_221256.jpg)
![](/assets/images/ghost/2015/08/20150819_221308.jpg)
När vi kom tillbaka till rummet fick du en ny säng, ingen luftmadrass mer!
Vi bytte plats också. Ringklockan fungerade inte på din gamla plats.
Nu sover du en stund. Välförtjänt!
Till lunchen kom du upp och <u>gick</u> 10 steg ungefär!!! Du blev överlycklig och lite trött.
Du ska sitta uppe i fåtöljen och äta maten, skånsk äggakaka med fläsk.
Din mamma är hos dig nu och hon ska hem i eftermiddag. 
Ha en fortsatt bra dag! 
P.s. Sonden har vi tagit bort också. d.s.
Annika & Gunilla

Duschen minns jag väldigt väl. Jag blev duschad i en stor plast-säng typ.. Det var skönt som tusan även om jag var rädd (jag är ju rädd för vatten haha..) och när man låg ner så höll värmen bättre.. Dessutom hade de satt igång värmeskåpet med handdukar i och öppnat upp den dörren så det blev varmt.. Så sjukt skönt, jag brukar alltid frysa tills jag går sönder annars.. Bäst var dock slutet, när jag blev omsluten av alla värmda handdukar. ååh <3
![](/assets/images/ghost/2015/08/20150819_221244.jpg)
*(Jag med de varma handdukarna efteråt <3)*<br>
Luftmadrassen jag hade haft fram tills nu var en rörlig madrass, den sänkte och höjde sig själv med olika puffar i själva madrassen.. I början älskade jag det (och det är bra för att inte få liggsår m.m.) men efter att jag blev klarare och klarare i skallen så blev det jobbigare med den madrassen p.g.a. att den klickade till när den hade blåst upp sig och skulle släppa puffen, vilket var lite irriterande att ligga och lyssna på hela tiden.. radion hjälpte dock :) 
De 10 stegen jag tog blev jag verkligen överlycklig för. Det blev små, snabba, pingvin-steg åt sidorna mer än framåt, men jag var nöjd!

*Dag 33, kväll och natt till dag 34*<br>
Trots mycket aktivitet; fåtölj, gå på salen, äta mat, duscha, så blev det inte lätt att somna, men skam den som ger sig! En extra lugnande/avslappnande tablett klockan 01 gjorde susen. Nu har du fått ett par timmars sömn och vi hoppas att du är redo för en ny dag.
Önskar dig en fin onsdag
Henrik & Lena

Jag minns den här natten. Det var två människor som tog hand om mig som jag aldrig träffat förr och jag var lite nervös.. Men det gick bra tillslut :)

*Dag 34, förmiddag*<br>
Hej Camilla!
Idag är det en solig och fin onsdagsförmiddag. Lite sovmorgon, frukost i sängen och därefter kläder på. Ont i kroppen har du, vi tror det är träningsvärk nu när du kommit igång att röra dig så bra. Därför fick du lite alvedon, därefter körde vi dig till hjärtbiopsi.
Du fick en ny CVK också, så du var hungrig och ville sitta upp när du väl kom tillbaka. Nu sitter du i fåtöljen och äter pannbiff, päronkaka med glass till. Wiktor sitter hos dig, han fick sitta och vänta när du var på biopsin.
Marie N & Ingela

Minns den biopsin, de skulle sätta in CVKn i halsen igen och det var lite drygt men det gick bra, jag var mest bara trött och ville äta..

*Dag 34, eftermiddag*<br>
Hej Camilla!
Eftermiddagen har varit bra. Du tränade med sjukgymnasten. Blev en liten promenad med gå-bordet.
Idag var det premiär. Du fick komma ut från sjukhuset, med rullstol.
Det blev en runda runt sjukhuset. Din första kommentar var "Det luktar blommor" =D
Vi passade också på att ta foton på dig och Wiktor.
Klockan är nu halv nio och du vill fortsätta att sitta uppe tills natten kommer. 
Ha en fortsatt bra kväll
Giselle & Carina
![](/assets/images/ghost/2015/08/20150819_215951.jpg)
Första gången utanför sjukhuset hade jag verkligen väntat på. Det var rätt kyligt men helt jävla underbart. Jag kände lukten av tulpaner och syrener och jag kände att livet är fantastiskt och jag får en chans till.. Möjligheter finns kvar.
![](/assets/images/ghost/2015/08/20150819_215848.jpg)

*Natten till dag 35*<br>
Natten har varit väldigt lugn och bra för dig. 
Du har sovit hur bra som helst i natt och det tycker du själv att du gjort.
Vi hoppas att du får en händelserik dag!
Vi som har varit hos dig
Roya & Johan S

*Dag 35, eftermiddag*<br>
Idag känner du dig lite mer trött. Men trots det gick du en gång till toa. Resten av gångerna har du åkt dit.
Vi var ute också i ca 30 min, skönt!
Du blev plötsligt illamående när vi var ute så vi gick in igen. 
Du har ätit bra idag så nu slutar vi att räkna kalorierna.
Till kvällsmaten sitter du i fåtöljen. Wiktor håller dig sällskap. Korvstroganoff och ris var inte gott ( för starkt) så risgrynsgröt fick det bli.
Hoppas du kan sova gott inatt
Annika & Gunilla

Jag minns den här dagen. Träning, middag osv som alltid.. Men sen ut igen! Yey! Dock blev jag illamående som sagt.. Mitt i allt ville jag bara börja spy, eller ah, kroppen ville.. så vi gick in och det lugnade sig efter ett tag..

*Natten till dag 36*<br>
Hej Camilla! 
Natten har varit lugn och du har kunnat sova riktigt gott! Tror att du nu är väl utvilad, så att du orkar denna dagens fredagsäventyr. Innan du somnade tittade vi på semifinal 2 i eurovision, och såg Måns Zelmelöv gå till lördagsfinalen.
Ha en bra fredag
MVH
Roya & Johan

Jag och Johan glodde på tv halva kvällen, riktigt gött faktiskt.. Mina favoriter av kvällspersonalen var Roya, Johan S, Johan och Bengt, så kvällarna var nästan alltid bäst.. Plus att man fick vila då, på dagarna var det alltid massa aktiviteter (även om det inte låter jobbigt att ligga i sängen och göra gympa, eller stå upp och gå 10 meter, eller försöka äta middag med bestick, så var det extremt arbete för min lilla muskellösa kropp, och det var alltid något sånt på gång. Träning minst 2 gånger om dagen, sen mat heeeeela tiden).

######Pappas dagbok

2015-05-16 
Lördag: Idag var en bra dag, du var pigg och glad och dina skakningar var inte så kraftiga, du åt 3 yoghurt, Janssons, och glass. Allt för att komma upp i 1200 kalorier, sedan fick du via sonden, plus via blodet så du fick nog i dig vad du behövde. Du har fortfarande ont i dina fingrar men jag tror att det kommer att släppa så småningom. Du har fryst hela dagen så dom har lagt på värme dynor men det är bättre än vad det var igår.
Jag är så glad att jag fått min dotter tillbaks , det var några förtvivlade dagar då jag inte trodde att du skulle orka med allt men nu känns det bara bra och jag är inte rädd längre.

2015-05-17
Söndag: Idag när vi kom upp så sov du jättegott med värmefilt och någon konstruktion som blåste luft, så jag sa till mamma att vi går ner och väntar på att du ringer efter oss. Det gick till halv tolv då gick jag upp och då var du vaken och frös inte, så vi borstade tänderna och tjatade lite då dyker Wiktor upp sedan gick det en stund till så dök mamma upp med kola och yoghurt. Vid halv tre så gick mamma och jag iväg så du fick lite tid med Wiktor. 
Detta är det sista i min lilla dagbok till dig nu får du fortsätta själv och fylla i de luckor som finns med hjälp av dagboken från THIVA, älskar dig min lilla super dotter!



