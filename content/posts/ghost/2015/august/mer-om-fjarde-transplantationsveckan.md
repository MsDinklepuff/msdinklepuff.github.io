---
title: "Mer om fjärde transplantationsveckan"
date: 2015-08-01T19:20:46+01:00
slug: mer-om-fjarde-transplantationsveckan
draft: false
categories:
- Hjärtfelen, sjukhusbesök och allt som hör till
tags:
- ghost
- 2015
---

Ah, jag kom på lite saker som jag glömde skriva med i förra inlägget.. lite av mina erfarenheter och lite grejer som hände..Bl.a. en rätt rolig sak som skedde nån gång i början av vecka fyra, jag hade fortfarande respiratorn och använde mig av pektavlan.. det var några av de dagarna jag spyde som mest och hade mest ont i magen..
Iallafall.. Det var en kirurg där med tre sköterskor som försökte tolka det jag skrev på alfabet-tavlan..
Jag skrev "Tejpaigen"
Dom fattade tillslut tejpa och sen igen.. Sen pekade jag på munnen, försökte egentligen ta tag i mina läppar och trycka ihop dom, men jag skakade och hade ingen kraft så mest blev det bara "Tejpaigen" och handen mot munnen, och de skulle tolka detta..

Från början trodde dom att jag ville att de skulle tejpa om det som höll uppe respiratorn och när jag skakade på huvudet och skrev samma sak igen och igen, så tolkade dom det likadant återigen men tillslut så sa kirurgen.. **Nää men vänta, menar du "tejpa igen" som tejpa ihop? Som munnen? För att du inte ska spy?**
DÅ sken jag upp, JA! HELT RÄTT, tack! Du fattar! 
Då skrattar han... och säger "nä men haha så kan vi inte göra förstår du väl"
Nu i efterhand förstår jag ju det, såklart. Men då kändes det jävligt logiskt, och jag blev besviken...

Tänk så mycket dumt sköterskorna och läkarna har fått höra av patienter som är höga på saker, eller bara utmattade eller tagna.. haha.. alltså åh. 
Men jag ville helt enkelt slippa spy och jag ville inte heller ligga med öppen mun (det var jobbigt, ansträngande, tungt att hålla igen munnen) och andas i mig mer luft, eftersom de sa att tarmarna var fulla med luft och då tänkte min logik just då att det beror på att jag säkert sväljer luft...hahaha...

Aaaja. En annan sak som jag också minns från den veckan är något jag kände mig stolt över.. eller jag kände glädje av den beröm jag fick..
Det som hände var iallafall att Edgars (en av specialistläkarna som tog hand om mig) kom in en dag när jag fortfarande hade respiratorn, kanske 2 dar innan den försvann.. Han sa till mig att **jag är den häftigaste och tuffaste patienten de någonsin haft**.
Dels p.g.a. att jag är ett så annorlunda och konstigt case, men också för jag är sån jävla fighter och envis samtidigt som jag lyssnar och förstår, jag är klok.. Han sa också att de flesta inte klarar av att ligga med respirator en så lång tid, utan måste sövas för att de inte ska spy hela tiden eller försöka rycka ur den, och jag är riktigt duktig med respiratorn.

När han sa det till mig så blev jag otroligt stolt och glad iallafall..
Den fjärde veckan var riktigt kämpig men det är också den bästa veckan för jag äntligen var tillräckligt vaken för att minnas, jag fick träffa min familj, jag slapp respiratorn och jag fick äta saker! Helt jävla underbart.

Ytterligare en sak jag glömde beskriva i förra inlägget var när jag vaknade och fick höra att jag sovit i tre jävla veckor. 
Den ångesten och chocken jag kände då kan jag fortfarande få tillbaks när jag tänker på hur jag kände.. Alltså fy fuck. Jag spydde rakt ut när jag fick reda på det, jag blev helt enkelt så chockad tror jag..
Och sen att bearbeta det var riktigt jobbigt.. Jag undrade såklart varför, och mamma och pappa sa kort att "det blev lite komplikationer".. Men jag trodde fortfarande på mina konstiga drömmar, så jag trodde vi hade vart i disneyland i minst en av dom veckorna....
Nä fy. den känslan var riktigt jävla hemsk och vidrig men man fick ju helt enkelt bara acceptera att det var så. Tre veckor. Det är maj, mina bröder fyller snart år? vad ända in i helvete.
