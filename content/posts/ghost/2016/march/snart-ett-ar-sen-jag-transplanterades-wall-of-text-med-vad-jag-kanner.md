---
title: "Snart ett år sen jag transplanterades - wall of text med vad jag känner."
date: 2016-03-20T12:17:39+01:00
slug: snart-ett-ar-sen-jag-transplanterades-wall-of-text-med-vad-jag-kanner
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2016
---

Är så glad vissa dagar, t.ex. nyligen när jag sprang några tiotals meter. Jag kände inte att jag skulle dö, jag kände inte att halsen svullnade igen och blodet kom, jag kände "jävlar det är jobbigt" och jag stannar, jag kan fortfarande andas och jag återhämtar mig nåt enormt fort jämfört med vad jag nånsin känt. Det är en, av väldigt få, gång jag känt ren lycka det senaste året.

Jag är verkligen djupt tacksam över att jag fått en andra chans i livet, för jag har enorma förhoppningar fortfarande att allt ska bli bra. Men mestadels just nu så känner jag bara att jag inte vill leva. Jag har ont varje dag. Jag gråter i snitt varannan dag och sånt jag gråter över kan vara allt möjligt.
Framförallt lipar jag över att jag har ont i magen varenda jävla dag. Det är smärtsamt. Jag mår illa nästan varje dag också, så pass illa att jag kan börja hulka mitt ute bland folk. Jag får mediciner för att inte må illa, de fungerar ibland och då fungerar de bra som tur är.
Varenda gång jag stoppar i mig nånting så reagerar magen med att krampa, bubbla och jävlas. Spelar ingen roll om det är vatten eller en fet steak med pommes och bea. ALLT. Alltid. Jag orkar inte.

Sen kan det vara annan smärta jag börjar gråta av. Allt är så nära inpå mig nu. Minsta lilla, blir för mycket. Jag kan gråta av träningsvärken, jag kan gråta för det är något operationssår som gör ont, jag gråter för ångesten för trauman, jag gråter för ångesten över framtiden, jag gråter för att jag har en enormt jobbig mage och samtidigt enorm press och ångest över att jag måste gå upp i vikt p.g.a. att jag ska kunna få en ny njure.

Jag tycker att min kropp ser fasansfull ut, mitt självförtroende är på botten när det gäller precis allt. Jag känner mig värdelös som dotter, flickvän, matte, människa och för mig själv rent ambitiöst och utseende mässigt och personlighetsmässigt med. Jag orkar inte ens bry mig om sånt som jag brann för förut. Jag verkligen bryr mig inte. Inte ens en tanke skänker jag folk. Jag blir inte glad av att våren kommer. Jag känner mig som jag är dömd att dö, även om jag fått en chans till i livet. Min kropp är full med cancer och två organ ska bytas för att jag ska bli bra, jag har dessutom lyckats förstöra det enda jag hade som var bra (mitt mentala mående). Så vad fan har jag kvar egentligen...?

Det är inte bara det att jag känner såhär nu. Tänk att i fyra år kämpa med att gå bredvid döden och sen ha en naiv jävla syn på att byta hjärta. Att jag kommer kunna springa några månader senare. nej. Det blev inte så. jag låg fortfarande inlagd då. Sen får jag i princip ett löfte om att allt kommer vara bra efter ett år. Men nej. det blev inte så. jag är dömd att faila och jag känner att jag inte ens orkar försöka längre. Jag tänker så ofta på att jag bara vill sova, eller om jag ska bli sövd nån gång, att jag bara kan få somna då. Jag hatar att jag tänker så. Jag börjar gråta nu för jag hatar att jag mår så här. Jag hatar att jag inte vill leva, för jag vet att jag har något som så många saknar. jag har en helt underbar familj och pojkvän. Och att jag känner såhär är så jävla orättvist mot dom, och mot alla som hjälpt mig och alla sköterskor som gjort allt. Helvete.

Planen är att man ska faktiskt må nästan "precis normalt" efter ett år från transplantationen men jag är inte ens nära där. Tillochmed min läkare håller med, hon säger att jag är så jävla långt ifrån vad man borde vara...
Det fanns en gubbe som transplanterade sig en månad efter mig som har samma läkare som mig. Han åkte ifrån Lund bara någon vecka efter han transplanterades medan jag precis hade fått möjlighet att titta på hur avdelningen ser ut, för att flyttas från THIVA så sakteliga.. Men ja, han mår bra. Och han är äldre. Precis ytterligare en tanke: min kropp och jag är dömda att dö.
Jag har fått så mycket skit på skit på skit på skit och jag verkligen pallar inte mer. Jag blir ledsen när jag tänker på att min pappa ska få läsa sånt här av mig, men jag vet att han hellre vet än inte vet. Jag hatar att jag känner såhär, för jag sårar alla andra.

Om man börjar 2010, sex år sen.  i februari åker jag till lund för att göra hjärtkateterisering och kranskärlsröntgen. I april bestäms klaffoperation som ska ske efter studenten och sommaren. Operationen kommer, den går bra, jag får lite magkatarr och allting är ändå bra. Jag har ångest för mitt liv stannar upp i ett år, mitt liv ställs på sin spets och vänds uppochner, men allt sjukhusmässigt går bra och jag är fortfarande glad.
Ett halvår senare läcker klaffen lika mycket som min gamla. Jag flyttar hemifrån och börjar plugga. Ett halvår efter det så konstaterar dom att jag har hjärtsvikt.
Dom utreder tre möjliga operationer (klaff i klaff, byta klaff eller transplantation) och till slut får jag alternativet transplantation och hela den utredningen börjar medan jag blir sämre och sämre.
Får operera in hjärtmonitorgrejer flera gånger, sen en pacemaker. Sen hamnar jag på listan. Jag får göra simdax behandlingar och (gud jag blir helt blurrig och mår illa och känner panikångesten komma nu...)
tillslut får jag gå halvtid i skolan, jag blir deprimerad och kör KBT för hjärtsviktspatienter. Blir sämre och sämre fysiskt. Får hem en rullstol, byter lägenhet så vi har hiss. Jag får sen hoppa av skolan för jag inte orkar gå mellan salarna på 15 minuter. får sen cancerbeskedet och plockar fläck efter fläck som visar malingt melanom. Får inte byta hjärta pga det. får sen byta hjärta. får ett nytt hjärta. håller på att dö i någon vecka. ligger sövd ytterligare några. vaknar (peppad dock!) tre veckor senare och kämpar. Lär mig gå på nytt, lär mig äta med bestick, lär mig allt om mitt nya liv, försöker, kämpar.
Åker till linköping efter 9 veckor i lund. Ytterligare två veckor där, orkar fortfarande bara cykla 1 minut för att sen vila. Måste börja bygga muskler, allt är en fruktansvärd jävla enorm kamp. Går på dialys, tanken är att njurarna ska fungera snart..
Sen får jag skit på skit igen. En infektion- inlagd en månad. Konstanta magproblem och på riktigt går med blöja ett halvår efter transplantationen. Får reda på att jag ska byta njure också, dom blir inte bättre.. En infektion i januari (svininfluensan) - inlagd en månad. Inget går rätt. 
Så. Trots att allt ska "vara bra" efter ett år så är det inte så i mitt fall, ha det i åtanke är ni snälla. Dessutom så OM allt skulle gått bra det sista året så hade jag ändå haft fruktansvärda kamper mentalt. men nu har jag allt istället. Jag vill bara skjuta mig själv ibland, för jag orkar inte känna. Jag har alltid vart emotionell och alltid tänkt på vad jag känner men nu vill jag bara stänga av. 

Jag känner så mycket mindre när jag sover. Enda gången magen är lugn. Det har hänt kanske femton gånger totalt att jag vaknar på natten för jag mår illa eller har träningsvärk. Jämfört med att jag alltid har nånting på dagarna när jag är vaken. 

Idag hade jag minnen på facebook och för fyra år sen skrev jag såhär: *I truely admire and respect people who stay strong even when they have every right to break down.* och Nathalie hade skrivit *Du är en väldigt fin människa som betyder mycket för mig så även om livet är tungt ibland, tänk på det fina du har och va lycklig över det! Saknar dig!*
Och förr så betydde det något för mig. Både citatet och att någon tog sig tid att skriva fint och få mig att tänka annorlunda. Men jag bryr mig ärligt talat inte om det fina jag har. För det jävliga tar över så mycket mer. Jag hatar helt ärligt hur jag har det, punkt och stopp.

Jag bryr mig såklart om människorna och ifall jag skadar dom, men jag bryr mig inte om det JAG har. Jag bryr mig om vad dom har och vad jag inte vill att dom ska mista. Men det fina jag har är så jävla pyttigt i jämförelse med det som är jobbigt, ont, ångestfullt, att jag orkar inte ens tänka.

Jag har försökt träffa människor i den mån jag kan (dom måste vara friska och inte för mycket folk p.g.a. infektionsrisk) och t.ex. så var jag iväg till jönköpng och stockholm nyligen. Det gick hyfsat. Jag träffade jossan, kirsty, farmor, min familj, och nathalie (med allas respektive). Jag blev inte sjuk. Jag trivdes, jag gillade att något äntligen hände. Men. Ett stort jävla MEN. jag kan inte bete mig som jag vill. Jag kan inte göra nånting som inte har en toalett 15 min därifrån max. Jag kan inte äta, för jag mår illa. Jag kan inte vara igång för länge, för jag blir ångestfull. Jag kan inte vara igång länge för jag alltid har ont eller mår illa eller nån jävla grej som alltid ska vara fucking ivägen.

Så mycket av min ångest handlar om att jag vet att jag måste bli bättre. Jag vet att jag måste träna upp mig (dels för min egen kropps skull och dels för min möjlighet att få en njure). Jag vet att jag måste ta hand om alla sjukhusbesök. Jag vet att jag måste gå upp i vikt (för min kropps skull och för njurbyte skull). Jag vet att jag måste börja fundera på min framtid och vad jag vill. Jag vet att jag måste ta tag i mitt psyke och jag vet att jag måste fokusera på min malingt melanom, lära mig smeta in mig varje dag. Lära mig sluta bita på naglarna och klia på min kropp. Lära mig tycka om min kropp igen. Lära mig att ta medicinerna i tid. Det finns så mycket nytt som är svårt också. Inte bara nytt som är bra. Det är så skönt att mitt hjärta inte skuttar runt längre, t.ex. Men det tänker jag inte ens ofta på, för framförallt är mina tankar i de mörkare nyanserna. Smärta, ångest. Jag försöker verkligen hitta mig själv igen. Känna glädje och positivitet men det är så långt ifrån mig nu.

Sen undrar jag hur mycket är normalt att ändras under fyra år? Jag har liksom inte kunnat få vara den jag var på så länge så hur fan ska jag veta vilka delar jag ens kan förväntas få tillbaks? Jag vill bli glad av dom små söta fåglarna som flyger runt här ute och piper. Jag vill vara glad när jag ser på min hund istället för att tänka att hon kommer dö snart. Jag vill se på min pojkvän och tänka "fan vad bra vi har det" istället för "fan vad synd det är om honom att jag är som jag är". Jag vill kunna åka på besök till folk och bete mig som jag vill utan att oroa mig för min mage. Jag vill kunna åka skateboard. jag vill kunna slippa gå till sjukhuset flera gånger i veckan . jag vll kunna känna mig lycklig. Jag vill kunna se på framtiden med glädje.

Mest så vill jag bara att människor ska veta exakt vad jag känner. Men det går inte förmedla. Samtidigt så vill jag inte att mina nära och kära ska känna av hur jag känner, för jag är rädd att såra dom. 

Jag är så otroligt trött på skiten. Trött på smärtan, trött på illamåendet, trött på sjukhusbesöken, trött på panikångestattackerna, trött på magknip, trött på diarréer, trött på äckliga mediciner, trött på att tänka på döden, trött på att titta på in kropp med avsky, trött på att stå still i livet, trött på alla ärr, trött på att försöka, trött på att förklara, trött på att vara trött, trött på att söka hjälp, trött på att försöka vara glad och se det som är bra, trött på att höra folks dåliga "kämpa på" etc (det fungerar inte längre öht), trött på att leva såhär helt enkelt.

jag ber om ursäkt till er jag sårat med det här. men jag måste få må som jag mår. Jag hoppas det är som kuratorn säger. Det är en process, där allt är mycket nära inpå, där jag måste få gråta och jag måste få gå igenom skiten för att komma ut bättre. Jag tror knappt på det själv, men jag har fortfarande en uns av hopp. Jag hoppas fortfarande att jag kan bli bra, som jag skrev högst upp. Frågan är väl bara vad det kommer kosta mig på resan dit.....

