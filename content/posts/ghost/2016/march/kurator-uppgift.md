---
title: "Kurator uppgift"
date: 2016-03-08T15:42:54+01:00
slug: kurator-uppgift
draft: false
tags:
- ghost
- 2016
---

Jag har som sagt fått panikångestattacker och därför börjat träffa en kurator. Hon gav mig i uppgift att skriva om ett visst ämne 20 minuter om dagen, där det ska skrivas i "nu tempus", som att jag ÄR DÄR och upplever det. jag gjorde den uppgiften i en vecka sen insåg jag att jag slarvade lite med tempus så jag gjorde om det denna veckan och skrev mina första 20 minuter idag och mer ingående om hur det faktiskt KÄNDES inte bara vad som hände.. Tänkte dela med mig lite som jag skrev idag. Temat är THIVA 

![](/assets/images/ghost/2016/03/apelsin-1l-fun-light-1578909153.jpg)

8 mars 2016 kl 16.20
Jag vet att pappa ska komma ner idag igen efter att han vart iväg i helgen för att jobba och det är allt jag väntar på hela dagen. När jag kommer tillbaks från toaletten så ser han mig gå mot honom och jag är otroligt glad över att se honom. Det känns lättande och bördande på samma gång, troligtvis för jag är i ett sånt tillstånd som måste vara jobbigt för honom att se mig i. Han uttrycker hur kul det är att se att jag går igen och jag får äntligen krama honom ståendes. Det känns varmt och mjukt och tryggt, precis som alltid hos pappa. Jag fäller en tår och är otroligt lättad över att han är här. Det är alltid mycket enklare på sjukhuset med honom bredvid, han styrker mig och förenklar allt jobbigt. Han peppar och förklarar, han tar bort min rädsla och han lyssnar på mina tankar.
<br>
Mamma filar mina tånaglar och masserar mina vader som gör så otroligt ont så fort jag rör dom nu när jag börjat gå igen. Jag har ont på ställen som jag inte ens visste man kunde ha ont i och min rygg är värst. Det finns små punkter som är otroligt känsliga och gör ont, Eva-Dora hittar dom alltid och trycker ut dom efter sjukgymnastiken. Fyfan vad det gör förjävla ont, men jag härdar och jag är tacksam över att hon gör det åt mig för jag vet att det bara blir bättre av att göra det.
<br>
Jag har aldrig i mitt liv tyckt det är så skönt att duscha som här. Det är två sköterskor med mig i duschen och dom sköter allt åt mig, samtidigt som dom är mycket måna om min vattenrädsla och tar det väldigt försiktigt med strålen och temperaturen. Jag får värmehanddukar kring min kropp efteråt och jag fryser bara någon halvminut vilket känns otroligt bra. Jag brukar frysa minst en timme efter duschen vanligtvis. Deras region skåne handdukar torkar upp vatten otroligt bra, tänker jag.. och man blir torr snabbt
<br>
Jag har aldrig i mitt liv smetat så mycket läppsalva eller hudsalva på mig som här. Jag hatar det i vanliga fall. Kletigt och obehagligt men här behövs det verkligen. All sprit och tejp gör mig så otroligt fnasig överallt. Konstigt nog så tycker jag inte ens det är jobbigt. Samma sak med att borsta tänderna och skölja med munskölj, jag brukar hata det men här bara gör jag det utan problem. Visst är det äckligt och jävligt men det måste göras.
<br>
Pappa hade köpt ett kinderägg och mamma hade köpt en rulle choklad, jag var så glad och öppnade det direkt bara för att i vånda spotta ut och fräsa. Fyfan vad äckligt det var. Jag testade mer choklad under en period där men allt smakade så illa så länge det inte var vit choklad. Jag blev besviken på att jag inte tycker om choklad längre men tänkte att det kanske trots allt är rätt så bra så jag slipper en onyttighet i alla fall. 
<br>
Hela min kropp känns som den skiner, min hjärna skickar nog ut mängder av endorfiner eller andra må –bra- signaler för den här känslan är helt underbar. Jag smakar piggelin och det är obeskrivligt gott. Det smälter mjukt och smakar mycket, smakar barndom och godis och saft och sött och hela jag mår bra.
<br>
Magsmärtorna är knådande, vridande, molande, oförutsägbara.. väldigt knepiga och jobbiga.. och tydligen helt onödiga för när röntgen tar foton så visas det att inget är i magen. Luft. Det är tomt. Jag blir arg och besviken på att jag inte vet varför och att min mage beter sig utan anledning.
<br>
Syréenerna står på mitt fönsterbläck sex dagar efter jag fick dom och jag blir lycklig. Dom sa att dom bara håller sig någon dag men där står dom, fulla av liv och doftar jättegott och jag tänker att dom kämpar lika bra som jag.
<br>
Anna tjagglar på sitt tuggumi samtdigt som hon skrattar högt åt Lars finskor. Hennes isblå ögon lyser av liv och hon har alldeles perfekta tänder. Jag är glad att hon sitter här och babblar med mig, hon har en bra humor och sprider glädje bara av att finnas till och skina.
<br>
Jag brinner. Paniken är fullt igång i min kropp och det första jag ser är sköterskan som försöker lugna ner mig. Jag uppfattar att hon säger att jag inte brinner, jag har inte heller feber. Jag börjar komma till verkligheten och inser att det var en dröm och jag lugnar mig otroligt snabbt och tänker att jag är fan mentalt förstörd och jag vill verkligen inte bete mig såhär. Hon hämtar vatten som jag inte vill ha och jag ber om en festis i kylskåpet istället.
<br>
Fun light saft. Så vidrigt i vanliga fall, så jävla totalt underbart att smaka när man inte fått smaka nånting på så länge. Jag slurkade i mig det lilla glaset med ”gul saft” snabbt, trots att jag inte var van vid att dricka eller använda sugrör. Det är så kallt och mjukt mot strupen och det smakar så gott. Ingen aspartamsmak alls, bara det söta, apelsiniga, kalla.. Sen får jag otroligt ont i magen
Slut 16.42

