---
title: "\"Det är ett friskhetstecken\""
date: 2016-03-29T11:32:46+01:00
slug: det-ar-ett-friskhetstecken
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2016
---

jag har, sen mitt förra inlägg, vart mycket på sjukhuset och försökt få fram nån sorts plan på vad fan vi ska göra med mig. Först av allt ska jag gå till en psykolog. Hoppas det inte blir för dyrt, och att det hjälper. 
Sen har jag vart på en hel del undersökningar och läkarmöten och bl.a. så träffade jag min transplantationsläkare (som jag älskar så otroligt mycket, och har enorm respekt för) Laila som sa en sak som jag aldrig tänkt förr. Hon sa att jag mår så här, att jag är så otroligt trött på skiten, är ett friskhetstecken. Självklart ska vi ta det allvarligt och se till att skaffa mig hjälp, men ATT jag orkar tänka "fyfan vad det här suger och varför ska jag få all skit och jag är så trött på sjukhusen" etc etc är ju egentligen jävligt friskt. Vem fan, i mitten av sitt andra decennium av levende, tycker det är normalt att vara 24/7 på sjukhus och må dåligt kring allt?!

Jag har inte mått bättre rent med magen osv fast vi tog bort en medicin helt och hållet, men jag har mått lite bättre mentalt. Har försökt tänka åt det mer positiva hållet, jag har vandrat mycket med hunden i det fina vädret och känt lite lite lite hopp. I början med promenaderna så kände jag bara "herregud jag vill inte vara ute i solen och få cancer" men jag försöker att sluta tänka så och bara försöka känna som förr, ' yey vår ' liksom.
Jag har även firat påsk, såklart. Det var så sjukt bra.  Hasse, Klas, mamma och hennes respektive kom hit :) Vi åt lammstek och potatisgratäng sen hade jag gjort efterrätt också som var likt det här men med lemoncurd istället för mandarin/persika (Y)!

![](/assets/images/ghost/2016/03/eferrr-ttt.png)

Hade dock något bättre dagar under fredagen och lördagen, med magen alltså. Men trots att jag spydde på lördagmorgonen så gjorde inte magen så ont som vanligt. men sen på söndagen blev det samma kaoz som vanligt..
