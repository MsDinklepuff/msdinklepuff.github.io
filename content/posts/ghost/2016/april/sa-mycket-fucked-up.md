---
title: "Så mycket fucked up... ändå värderar jag livet som hyfsat"
date: 2016-04-27T20:23:10+01:00
slug: sa-mycket-fucked-up
draft: false
categories:
- Camilla uncensored
- Hjärtfelen, sjukhusbesök och allt som hör till
- Cancer - Malignt melanom
tags:
- ghost
- 2016
---

Varje år på njuravdelningen/dialysavdelningen så får man göra en skattning på olika saker ( tex klåda, illamående, ångest/nedstämdhet, aptit m.m.) där skalan går från lågt till högt och sist så skattar man "upplevd livskvalitet" och TROTS att typ ALLA mina 15 frågor ovanför är väldigt nära det sämsta, så trycker jag ändå ett kryss rätt högt upp på upplevd livskvalitet.
Jag har varit i så jävla mycket sämre skick och jag vet hur illa det faktiskt kan vara.. När man fantiserar ihop "det värsta tänkbara måendet" så är det så LÅNGT ifrån verkligheten när man verkligen mår så pass dåligt att snäppet sämre är lika med döden.
Dessutom har jag alltid haft en inställning som är lite mer positiv, en livsglädje (även om det mestadels känns mest bara jävligt långt borta nu för tiden) OCH har alltid känt att om jag typ mår 80% dåligt och 20% är bra, då kan jag ha en bra dag, jag beter mig som om inget stör mig. Mycket av mina 80% dåligt är ändå något jag inte kan påverka och just för stunden, när man får må lite lite bra (typ 20%) så skiter man fullständigt i alla bekymmer man har för man suger i sig det som känns bra, även om det bara är tillfälligt.

Jag har fortfarande njurarna som är ur funktion, <br>min mage som varit största problemet sen hjärttransplantationen är fortfarande otroligt svårhanterad.. Jag har diarréer, jag mår illa varje dag och ont så fort jag äter eller dricker.. Helt jävla värdelöst. Började ett tag tro att jag hade chrons sjukdom men jag har inte blod i avföringen hela tiden och dessutom borde dom sett det efter två utförda koloskopier kan man tycka... <br>Hjärtat är numera stabilt men det måste kontrolleras ständigt eftersom det är nytt, men det känns skönt att det iallafall är bra.. Lungorna är helt klart inte på topp, men dom håller med det nya hjärtat om jag käkar lite mediciner också.<br> Sen har vi min jävla hudcancer, och min mentala hälsa (som just nu bara är helt.. jag vet inte ens. jag orkar inte ens tänka på det..) och ett skört skelett på mig..

jag vill kunna åka skateboard ute i solen utan att vara rädd för att bryta skelettet och få cancer av solen, jag vill kunna bada i sommar, för förra sommaren missade jag helt för jag var inne på sjukhuset efter hjärttransplantationen.. men jag kommer inte kunna bada för min dialyskateter som hänger ur halsen på mig.. Och på tal om sommaren och min mentala hälsa.... Jag kommer inte kunna komma ifrån linköping för jag kan inte få gästdialys i jönköping... Funderar på att skriva mig hos min farsa över sommaren, då har dom inget val... Men känns också väldigt fult..


