---
title: "Hittade mina begravningsplaner...Tack till alla."
date: 2016-10-21T10:31:28+01:00
slug: hittade-mina-begravningsplaner-tack-till-alla
draft: false
tags:
- ghost
- 2016
---

![](/assets/images/ghost/2016/10/bildvitaarkivet.jpg)
Alltså. Usch. Jag har ju varit beredd på att dö i några år, och jag planerade också för det. Jag skrev brev till mina bröder, min mamma och min pappa. Jag skrev till min sambo och jag skrev till allmänheten, till mina bekanta och sådär.. något att posta på facebook eller liknande när jag återgår till jorden.
jag skrev inget specifikt till mina närmsta vänner, jag minns inte varför, men jag vet att jag resonerade kring det.

Min begravning skulle vara billig. Jag ville bara att folk skulle få tala om vad de kände/känner om mig, om döden, om allt som är så jävla tabu. Jag förstod dock att "sätta krav på att hålla tal på min begravning" såklart inte fungerar. T.ex. pappa skulle vara förstörd, hur fan ska man då hålla tal? Istället bestämde jag mig för att det ska bli en billig begravning, en snabb begravning, inget som måste "styras upp" med fika efteråt. Jag ville inte att mina föräldrar skulle behöva ta hand om ytterligare en sak i misären.
Om man skulle samlas så skulle man göra det på eget bevåg. 

Musik som jag tänkte skulle kunna spelas var bl.a.
Jimmy eat world - Hear you me
Monthy pyton - always look on the bright side of life
Terry Jacks - seasons in the sun 
mest bara för de kändes talande för stunden. Det var dom jag ville ha, helt enkelt... Hade jag planerat min begravning idag så vet jag inte exakt vad jag hade tagit.

Val av klädsel var valfritt... Men jag hade hoppats på att Jossan hade något rosa och Kirsty hade något grönt, haha..

Jag bad mamma att skriva Vita arkiven med mig.. Men hon gjorde aldrig det, så jag skrev själv. Jag hade vissa saker som skulle med vissa människor när jag dog. Bl.a. ville jag att Kirsty skulle få ett trähjärta som jag själv fått av henne en gång..

![](/assets/images/ghost/2016/10/DSC00956.JPG)

Förövrigt så... fantasi är väldigt intressant. Jag fick en gång för mig att pappa skulle ta min död bra. Jag sa tillochmed till honom att jag fick en känsla, om än bara för nån minut, att pappa skulle vara okej med att jag dog. För han skulle se allt som vi haft, allt som varit underbart och varit glad för det istället för att vara ledsen över det som inte kommer.. 
Men det var ju rätt så mycket illusion. Jag ÖNSKADE det, jag ville inte att jag skulle lämna människor ledsna. Jag vill att människor (usch, nu gråter jag när jag skriver... Fina fina människor <3) ska må bra. Jag vill visserligen göra en impact på människor, att få ta del av människors liv och tankar, men jag vill inte skada någon. Och speciellt inte människor som står mig nära.
Och utan att välja det, så gör man det när man dör. Man sviker utan att välja själv.  Det är så många av mina vänner som kommit nu i efterhand och sagt att dom mådde så otroligt dåligt när jag var som sämst. Och det är mina VÄNNER, dom har inte ens sett 10% av vad min sambo gjorde.. Men han säger ingenting istället.. haha.. Wiktor .. 

Vet inte ens vad jag svamlar om längre. Min hjärna har gått på högvarv hela dagen, och jag blev lite berörd när jag såg mina dokument med begravningsgrejer här hemma.. Men tror jag ska försöka fortsätta städa istället, och vara glad över att jag fucking lever än.
Istället ger jag en bit av Hear you me, till mina underbara närstående, vänner, ssk och usk som hjälpt mig genom världens jävla helvete i alldeles för många år.

So what would you think of me now
So lucky, So strong, So proud?
I never said thank you for that.

![](/assets/images/ghost/2016/10/wdro.jpg)

