---
title: "Rensade resväskan som jag packade inför njurtransplantationen.."
date: 2016-10-21T13:59:12+01:00
slug: rensade-resvaskan-som-jag-packade-infor-njurtransplantationen-2
draft: false
tags:
- ghost
- 2016
---

Idag städade jag rätt ordentligt här hemma.. Under veckan har jag rensat ut kläder och gett vidare, jag har helt enkelt gått igenom det mesta här hemma och hittade i ett skåp min packade väska inför njurtransplantationen. Jag gjorde likadant inför hjärtbytet, eftersom dom kunde ringa när fan som helst. Njuren skulle dock planeras in, eftersom mamma skulle ge en av sina. Men väskan var packad. Det kändes lite chockande att se den, jag skulle ju egentligen ha transplanterats denna månaden. Men nu bara fungerar det hyfsat??? haha. Det är SÅ JÄVLA UNDERBART och samtidigt jävligt läskigt. Innebär det att det lika väl kan bli asdåligt lika fort som det blev bra?? Oavsett vilket så slipper jag det nu, och jag kan förhoppnignsvis ta mina sista poäng på universitetet innan något alldeles för drastiskt behöver hända igen..
![](/assets/images/ghost/2016/10/avdelare-1.jpg)
Livet är så förunderligt förövrigt..Nu är mitt liv i hyfsat normaltillstånd, jag ska snart börja skolan.. Imorgon ska jag testa en ny sport, iaido.. Tänk hur mitt år hade sett ut precis nu, om min njure inte ville spela Jesus.. Jag hade troligtvis legat i göteborg och hatat mitt liv..
och när jag var typ 15 så planerade jag hela mitt liv. Jag visste exakt hur jag ville ha det. Jag skulle läsa gymnasiet, sen gå 5 år på universitetet och när jag var 25 skulle livet börja på riktigt. Jag såg verkligen fram emot att bli 25. Då hade jag några år av att jobba och göra vad jag ville, tills nästa steg i mitt liv började, när jagville ha barn, vilket jag tyckte passade bra vid 28 års ålder.
Jag har inte gjort ett ENDA rätt enligt den planen.. haha. Har inte kunnat.. Och ÄNDÅ känner jag precis den känslan ändå.. Att livet börjar vid 25. Mitt liv börjar nu, igen. och det är så underbart att vara just 25. Det är fan ingen ålder och jag har år på mig att leva.
jag är på samma ställe i livet, fast jag gjort allt fel. jag har samma känsla som jag var efter. Sen att planen inte gick som den "skulle" och att planen framöver inte heller är samma... Det är okej, för jag är glad trots det.
![](/assets/images/ghost/2016/10/avdelare-2.jpg)
Men ah. jag rensade ju en del idag..
Allt med sjukhuset har legat framme så länge, nu är det nedlagt. Alla magtarm-papper, alla broschyrer och böcker om transplantation (hjärta och njure), svikt (hjärta och njure), alla kontaktpapper, alla hudkontroll papper, alla kuratorspapper, alla försäkringskassans papper.. Nu ligger äntligen allt i min "viktiga papper"-låda här hemma. Jag har äntligen fått min EFTERLÄNGTADE paus. Jag vet inte hur länge den håller i sig (är t.ex. sjukt nervös över att bli isolerad p.g.a. sjukdom när jag börjar skolan igen om inte ens en månad haha!) men jag kommer iallafall ha fått vara fri ett tag, andas, känna en sån glädje och lycka, samla kraft.. Så skulle det bli en till kraftig käftsmäll så får jag hantera det då (dock HELST INTE att cancern spridit sig, för det vetifan om jag pallar med den här lilla pausen jag fått^^)

Har förövrigt vart på sjukhuset VARJE dag denna veckan och det har inte ens känts lite jobbigt. Det har inte varit behandligar, inget jag vart tvungen att vara där länge för. Jag har gått dit för kontroll, träning och sånt som jag VILL göra. Det känns inte lika mycket som ett tungt måste, vilket t.ex. dialys gör ^^ 
