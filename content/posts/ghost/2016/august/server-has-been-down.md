---
title: "Server has been down!"
date: 2016-08-03T17:05:47+01:00
slug: server-has-been-down
draft: false
categories:
- Hjärtfelen, sjukhusbesök och allt som hör till
- Njursvikt/Njurtransplantation
- Cancer - Malignt melanom
- Camilla uncensored
tags:
- ghost
- 2016
---

Tjoho alla!
Min bror har flyttat så servern har vart nere ett tag men nu så!

Idag mår jag riktigt pissigt, hållt på att spy flera gånger idag och magen är värdelös.. Har fått i mig en korv och typ 3 gafflar stekt potatis med ketchup under hela dagen och nu är klockan sju redan.. Dock har jag druckit en del saft och såklart tagit medicinerna, men dryck räknas ju inte typ (förutom om man ska mäta hur mycket man kissar, men när man pratar vikt så bryr dom sig typ inte om vad man dricker)..

Satt just och längtade till min njurtransplantation. Sitta där i en fåtölj kvällen innan med dialysmaskinen ikopplad, full med hopp, förväntan och känna den enorma kämparkraften som bara kommer så fort jag är i situationer där jag måste ha den.
Jag mår så dåligt idag, och önskar så mycket att jag bara hade någon glimt av styrka kvar, något som bara gör att jag mår bra, att jag orkar.
Fina sköterskor som kommer och ger mig äpplejuice eller frågar mig hur det är, att känna att någon bryr sig om mig (vilket jag iofs redan känner hemma, men när det kommer från någon helt random så känns det på ett speciellt sätt) och känna att "nu jävlar står jag här igen. Det får bära eller brista" och man är full av hopp.
Jag har inte känt mig hoppfull på så otroligt länge. Ända sen jag fick malingt melanom i februari 2015 har jag känt mig mer och mer apatisk till att det någonsin kommer bli bättre med något. När dom ringde mig om att jag hade ett hjärta så fylldes jag med glädje.. Kanske inte hopp. Det var mer att "nu kan jag dö på operationsbordet, men annars kommer jag dö inom ett halvår ändå" så .. det var en slags bestämd slutsats och det fick mig att kämpa. 
När jag sen vaknade däremot, DÅ var det hopp som fick mig att trycka fram hela jävla tiden. Samt att se mina fina föräldrar och alla ssk och usk under den perioden. Men sen försvann allt igen. Inget blev bättre som jag hade hoppats.
Jag var kvar hur länge som helst på THIVA i lund, jag fick ligga inne i linköping ett tag till, min mage var katastrof och jag sket ner mig flera gånger om dagen, fick dialys flera gånger i veckan och ingenting blev egentligen bättre. För min ork var precis lika dålig som innan operationen..
Har blivit lite starkare nu, magen har blivit lite bättre, men jämfört med vad som "bör" fungera efter ca 1,5år efter transplantationen så är jag så jävla långt där ifrån. Jag hatar att inte känna att något faktiskt kommer bli bättre. Jag tror inte på det längre. Jag blir nästan förbannad på varenda människa som kommer och säger att "det kommer bli bättre, och du ser ju att det faktiskt HAR blivit lite bättre" oavsett om det är läkare eller random främling som det kommer från.
FUCK THAT. Först och främst, fine "har blivit lite bättre" på så vis att jag inte ligger och DÖR. Men. Stort jävla men. Jag har MER ONT, MER hinder i vardagen (innan fanns inget alternativ- jag kunde inte ha en vardag, jag var för sjuk. Nu är det dialys och diarreer som sätter stopp men jag har energin. FRUKTANSVÄRT frustrerande).

waow.. det här skulle vara ett mysigt, pepp inlägg .. För sån känsla kände jag när jag tänkte på hur jag ser fram emot hösten när jag får min njure.. men aja.. tror jag avslutar här och skriver ett nytt inlägg med allt kul jag har gjort senaste helgerna och veckorna :) Ska göra en milkshake först och hoppas att den går ner hyfsat utan smärtor, illamående och diarreer..

Förövrigt tänkte jag säga en fin sak som avslut. Jag gick igenom mina "kärlekslådor" (sparade kärleksförklaringar, tackbrev, grattisbrev, småsaker jag fått osv) och hittade ett brev från när jag var liten och låg inne.. En mamma som skrev om sin familj och pojken Tim som jag var med i samma rum. Jag har fått kontakt med honom nyligen! Rätt häftigt :)

