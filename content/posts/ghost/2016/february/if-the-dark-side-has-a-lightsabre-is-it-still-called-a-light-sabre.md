---
title: "\"If the dark side has a lightsabre, is it still called a light..sabre?\""
date: 2016-02-11T15:28:21+01:00
slug: if-the-dark-side-has-a-lightsabre-is-it-still-called-a-light-sabre
draft: false
categories:
- Camilla uncensored
tags:
- ghost
- 2016
---

Så.. Jag har ÄNTLIGEN sett den nya Star wars filmen.. Gick på bio en vardag, mitt på dagen, med Wiktor.. jag får ju inte gå när "alla andra gör" och trots att jag gick så långt efter alla andra och på en så konstig tid så hade jag min lilla mask att andas i för att inte bli smittad av nån.. det är ju ändå rätt många sjukdomar och influensasmittor som går runt nu..
jag tyckte ändå väldigt mycket om den och hittade inget jag faktiskt ogillade, grymt bra jobbat :)

![](/assets/images/ghost/2016/02/balloonhat.jpg)

Anyway. Jag har berättat om att jag gav mig själv ett nyårslöfte i år.. Rätt simpelt faktiskt.. Såhär skrev jag på facebook: <br>
*Jag brukar aldrig ha nyårslöften för att för mig är ett löfte överdrivet heligt men jag lovar mig själv att innerligt försöka träna minst tre gånger i veckan. Då är det bara mitt lilla träningspass hemma eller att gå med hunden alla tre gånger om dagen. Det räcker men det ska göras! Jag är redo att bli frisk och ball igen. Jag tillochmed drömmer om hur jag drar runt på min bräda med solen som skiner, glajjorna på och mitt fina friska hår som yr omkring och folk som glor bara för jag är så förbannat snygg och cool. Så snälla, låt mig få känna så igen iår.*<br>
Jag hade som sagt några BRA dagar kring jul (typ en vecka..) och då drömde jag om hur jag mådde och levde och kände mig förr. Jag vill känna så igen, verkligen innerligt. Och tyvärr, två dagar efter löftet så åkte jag in för magproblem, blev kvar i tre dagar på sjukhuset, kom ut i två och åkte in i en månad igen (då för influensa) och då blev det ingen träning, Men NU ÄNTLIGEN har jag fått börja träna igen...
Fick inte träna första veckan efter p.g.a. infektionen var kvar i kroppen och sen kunde jag och min sjukgymnast inte hitta en tid, men nu har vi äntligen fått igång det på veckobasis igen och här hemma går jag med hunden ofta.

Jag har även satt upp två livsmål (just nu känns det nämligen som ingenting i mitt liv går framåt.. Eller iallafall inte sånt som räknas för allmänheten..) som jag kan få känna lite pride över..<br>
Ett som är betydligt mindre och snabbare uppnått (förhoppningsvis haha!) och det är att jag tränar faktiskt för en annan anledning än som i nyårslöftet (för att bli stark och frisk): det är att jag vill faktiskt kunna bowla igen. Jag älskade det förr, men jag orkade inte ens bära det minsta klotet sist jag gick på bowling... 
Så i takt med att jag blir starkare och mer tränad så är helt klart mitt första träningsmål att orka med en bowlingrunda på vad det nu brukar vara, en eller två timmar..

Sen har jag ett annat mål som inte är relaterat till nyårslöftet: Jag har börjat spara pengar (jag har iofs alltid sparat pengar, men aldrig med något direkt syfte) för en ORSAK äntligen. OM jag vill ha kids nån gång så måste jag adoptera (eller åka till typ indien och "köpa en annan kvinnas mage" (wtf.) där vi kan skjuta in mina ägg och wirres sperma) och det är ganska dyrt, men nu har jag en bra anledning till att spara!


