---
title: "Möhippa i Göteborg & kommentarer på bloggen"
date: 2016-07-04T15:35:44+01:00
slug: mohippa-i-goteborg
draft: false
categories:
- Camilla uncensored
tags:
- ghost
- 2016
---

Det första jag kom att tänka på nu när jag skulle blogga är hur irriterad jag är på att jag glömde min tid till hudkliniken i fredags. Jag VISSTE att det var något, men ingenting i huvudet kopplade.. Dom har dessutom så sjukt få tider så jag hoppas verkligen att jag får komma innan alla tar semester..

Idag har det varit dialys och sen är det en del annat i veckan (dietist, kardiologen, dialys igen, magtarm (ÄNTLIGEN! =D ) ) men jag känner mig mest bara peppad. 

Helgen som varit nu har varit jobbig fysiskt eftersom hela lördagen var vandring i göteborg, lite stressande och lite ogenomtänkt från min sida, jag hade kul så jag körde på utan att direkt lyssna på kroppen. Har ont precis överallt i benen och troligtvis har jag blivit förkyld, hängde med många nya människor och jag antar att mitt immunförsvar inte riktigt klarade av det (ihop med lite alkohol i kroppen så blir det ju inte direkt bättre..) men jag tycker ändå det var värt alltsammans. Min fina kusin vart jättenöjd med allt och även om jag inte kunde vara med på en hel del (t.ex. kunde jag inte äta jordgubbarna när vi överraskade henne, kunde inte gå på spa/relax för min kateter etc) så var det helt underbart att få komma iväg och dessutom se henne.


har förövrigt fått lite kommentarer på bloggen som jag tänkte ta upp här. 

Angående [DET HÄR](http://livet.plitat.se/far-jag-en-njure-eller-inte/) inlägget när jag skrev om hur det blir med njuren samt min & mammas helg i göteborg så fick jag en kommentar från Johanna Berg: **Tycker det var klantigt sagt av din mamma. Jag tror absolut inte att de "bara" kollar på dina ärr. Ärren är dessutom bevis på hur mycket du har krigat och det är inget du ska behöva skämmas för.** 
*Tack! Jag håller verkligen med dig. Himla märkligt av mamma ärligt talat.. Hon har tidigt sagt att när hon fick reda på att jag skulle opereras så ung allra första gångerna (1 vecka, 2-3 månader och 3 år) så var hon mest orolig över att människor skulle mobba mig för ärren... Förstår om hon oroar sig men hon behöver ju inte göra mig negativt orolig över något helt banalt*

I inlägget ["Jag har inte mått så bra senaste tiden"](http://livet.plitat.se/jag-har-inte-matt-sa-bra-senaste-tiden/) så skrev Daniel Lisik **"Mycket bra blogg. Jag förmodar att många finner stöd och en känsla av att inte vara ensam genom att läsa dina ord. För mig som läkarstudent kan jag dock säga att sådana här bloggar är av värde också för oss. Det är inte mycket av tiden i studierna som läggs på det mänskliga; känslorna och tankarna hos patienter. Men det är ju på sätt och vis hälften av jobbet, förstå patienten och få honom/henne att känna sig bättre. Så tack för att du tar dig tid att skriva ner dina upplevelser och känslor kring allt detta! Önskar dig en framtid av lycka och välmående :)"**<br>
*Tack! Jag hoppas att bloggen hjälper någon, oavsett läkare/ssk/usk eller någon sjuk människa.. Jag själv har fått stöd av andra bloggar och skrivit till dom när jag undrat något specifikt. Det är välkommet här också. Ja, det är verkligen hälften av jobbet men tyvärr får väl läkare lite mindre av det och ssk/usk mer. Åh, tack för att du läser och varsågod :)*
