---
title: "Some wierd shit! (+ en lektion angående njurfunktion, njurvärden etc)"
date: 2016-09-13T09:08:20+01:00
slug: some-wierd-shit-en-lektion-angaende-njurfunktion-njurvarden-etc
draft: false
tags:
- ghost
- 2016
---

Jag har haft en liten bit information som jag hållt för mig själv och min familj i ungefär en månad nu men är redo att berätta om det nu, för nu vet jag mer säkert hur det faktiskt ligger till!

För ungefär en månad sen så såg man på mina blodprover att ett värde (Kreatinin) har minskat, vilket är ett bra tecken för att njurarna mår bättre.

Jag har gått på dialys i ettochetthalvt år, sen hjärttransplantationen.
Och nu tänkte jag skriva lite lätt och pedagogiskt om njurgrejer som kan vara bra att veta för att hänga med i texten.

<b>Kreatinin</b> är ett ämne som utsöndras av kroppen i samma hastighet alltid, det rensas av njurarna och man kan därför ta blodprov för att se hur bra njurarna rensar ut värdet, på ett ungefär. Tyvärr, som allt med kroppen, skiljer det sig individuellt mellan alla människor men man kan alltid jämföra med sitt egna, förra värde, åtminstone. 
Här kan man alltså se ifall njurarna går bättre eller sämre, men inte exakt HUR bra eller HUR dåliga.
(Man kan även mäta Cystatin-C eller urea, men detta gör man inte lika ofta pga inte lika pålitliga)

Iohexol-Clearence, eller bara <b>clearence</b> är ett annat, mer ordentligt prov man kan genomgå för att få en siffra på "njurfunktion" i procent. Man skickar in ett ämne i blodet, och mäter koncentrationen av ämnet ca 4, 6, 8, 12 och 24h efter man sprutade in ämnet. Dock kan man välja att bara ta en av tiderna
När man har njursvikt talar man ofta om "hur mycket njurfunktion man har kvar" och detta är då clearence, t.ex. hade jag 100% njurfunktion innan hjärttransplantationen.
En övergripande uppdelning av olika stadier av njursvikt är såhär:
**Mer än 90%** funktion: Normal reningsförmåga och funktion<br>
**60-89%** funktion: Lätt njursvikt, ger inga symptom<br>
**30-59%** funktion: måttlig njursvikt<br>
**15-29%** funktion: allvarlig njursvikt, ger symptom<br>
**Mindre än 15%** funktion: mycket liten reningsförmåga<br>

**Radioaktiv isotop** låter mycket värre än det är, det är helt enkelt ett ämne som man kan följa med speciella kameror. Beroende på vilket ämne(isotop) man använder så sätter den sig på olika kroppsdelar (har gjort detta både för njurar, skelett, mage och annat). Ämnet har halveringstider som inte är överdrivna och bara för det är radioaktivt är det inte dödligt. Väldigt smart grej egentligen men ah.  

När man har njursvikt så samlar man på sig vätska oftast, detta är ett av de vanligaste symptomen vid njursvikt. Dock kommer symptomen vid njursvikt väldigt väldigt sent som ni kan se (först vid ca 15 - 29% av funktionen kvar)

Eftersom jag har haft njurproblem sen efter hjärttransplantationen så antog man att jag hade s.k **akut njursvikt** som man ofta får efter att njuren varit extra påfrestad eller t.ex. om blodet inte riktigt kommit fram i dom trånga gångarna i njurarna så vissa delar slutat fungera. Vätskebrist kan också skapa detta.
Grejen med akut njursvikt, vilket dom var helt övertygade om att jag hade från början, är att den "går över".. Njurarna har en enooorm prestationsmöjlighet och dom jobbar så jävla överdrivet mycket, vilket också gör att dom kan överprestera ännu lite mer och "kicka igång" efter ett tag när dom varit lite påfrestade..
Detta beräknar man ungefär att det absolut max ska ta ett halvår.

**Kronisk njursvikt** är som det låter, det är fucked. Njurarna kommer sakta men säkert att bli sämre, precis som det var med mitt hjärta innan.

För ungefär exakt ett år sen så tog vi mitt clearence första gången när jag hade njursvikt.. Detta var alltså ca ett halvår efter att jag fick njursvikt. Under detta halvåret hade vi ändå testat att jag skulle vara <u>utan</u> dialys för att se om det fungerade.. Tyvärr samlade jag vätska då (inte mycket, men ca 2 dl för mycket kanske. Grov njursvikt gör ibland att man samlar 2L vätska på en dag) även om jag inte drack mycket, kissade hyfsat OCH hade dessutom diarréer som var vatten typ..
Man bestämde sig att göra clearence för mitt kreatininvärde låg hyfsat lågt (bra, skulle ligga så ungefär om man har 50% njurfunktion men såklart individuellt!), men ändå fyllde jag på vätska och mådde dåligt utan dialys så man ville veta exakt hur dåliga mina njurar var.
<u>Mitt clearence visade då 9% njurfunktion.</u>
Dom bestämde sig för att dra igång med att utreda mig för njurtransplantation, eftersom dom vet att sånt tar väldigt lång tid.
Dock sa dom fortfarande inte att det var kronisk njursvikt utan vi testade att låta mig dricka lite mindre (s.k vätskerestriktion) och mäta vad jag kissade ut för att se ungefär hur bra jag kissar.
Det visade att jag kissade väldigt bra, drack ca 1L om dagen och kissade ca 8dl. Sen svettas man ock sånt med, men det är kanske vätskan man får i sig från MAT.
Men eftersom kreatininet hos mig inte var SKYhögt utan ändå hyfsat, fast clearence visade så dåligt, även om jag mådde hyfsat och kissade hyfsat, så ville dom säkerhetsställa ytterligare genom att skjuta in en isotop i blodet och följa med kamera.
Då går man till nuklearmedicin och får detta gjort. Man skjuter in ämnet i blodet, väntar tre timmar och dricker under tiden ca 1% av sin vikt (4dl i mitt fall, väger ca 40kg vilket blir ca 40L).
Sen ska man se hur långt ämnet kommit igenom njurarna på dom tre timmarna med den exakta vätskemängden. **<u>Detta testet bekräftade att min njurfunktion var ungefär 9%....</u>**
Först då sa dom att detta är kroniskt och DÅ satte verkligen transplantationsutredningen igång.

Även om vi gjorde detta så testade vi ibland att istället för att gå 3 gånger i veckan så skulle jag gå 2 gånger, för vi hoppades fortfarande att det kanske fungerade. Med denna metoden slapp jag samla vätska men tyvärr så ökade mitt kreatininvärde, cystatin-C värde och även andra ämnen som blir giftiga i för hög halt i blodet)..

Jag slutade också med mina vätskedrivande (man har nästan alltid det när man har njursvikt) i samband med att vi insåg att jag kissar bra med dom, så vi ville testa utan dom eftersom jag fick så mycket blodtrycksfall (mitt blodtryck låg på ca 100/80 mestadels). Sen dess har det gått upp till 135/115 typ, vilket är bra, och jag slipper mina blodtrycksfall.

Detta är då ett år sen..(slutade dock med vätskedrivande för ett halvår sen typ).. Så..Nutid.. Jag är nästan helt klar för transplantation. Mamma är helt utredd och jag gjorde den sista undersökningen för typ en månad sen så alla papper är nog i Göteborg, snart redo för att sätta tid för njurbyte..I juni när jag var i göteborg sa dom att troligtvis blir det njurbyte i september eller oktober.. Det som skedde ungefär samtidigt som sista undersökningen, det som jag vetat sista månaden utan att berätta, är att mitt kreatinin blivit ytterligare bättre!

Först och främst vill jag bara säga att detta är.. typ omöjligt. Ingen fattar nånting men ingen trodde heller det faktiskt VAR något, men för att vara säkra så gjorde vi ett clearence.
Den visade då helt jävla plötsligt att ***<u>jag har 29% njurfunktion..!!!</u>***<br>
**Men ÄVEN DÅ så bara "njaaaaa... HUR?!" sa alla och mest skeptisk av alla i världen var väl jag. Pappa sa att det verkar som någon full jävel har hanterat mina prover. Det kan ju fan inte vara kroniskt och sen inte vara det????  Jag var ju nästan helt klar för transplantation. Förväntningarna var att jag skulle få en njure i september, senast oktober. What the acutal fuck?????**<br>
Så. YTTERLIGARE ett clearence gjordes förra torsdagen, för att bekräfta det alla var så osäkra på. Idag fick jag svaret. 30% njurfunktion. Wooooooooooooooooooooooooooooot!

Vet inte VAD som kommer hända nu, jag ska träffa läkaren nästa torsdag. Men idag slapp jag dialysen, och måndag slipper jag dialysen.. På måndag ska jag ta prover, för att se hur det ser ut i blodet med kreatinin osv..Men förhoppningarna är att jag slipper dialys och transplantation, troligtvis ett rätt bra tag! =D

Det här är typ en av dom sjukaste grejerna, och jag har aldrig hört om det förr. En kvinna/tant på dialysavdelningen och njurmottagningen som varit där aslänge vet att EN person har sluppit ut från dialysen i alla år hon varit där, och den personen hade s.k. akut njursvikt..

Något jag iallafall ALLTID trott kring mina njurar är att dom förstörts av alla mediciner jag äter, och dom enooorma doserna jag hade i början. Nu tog det över ett år för mig att hamna på "rätt" dosering av alla mediciner.. Så kanske därför det tog ca ett halvår efter det, som mina njurar blev bra? Sen tror jag även (efter att jag läst om njursvikt under året) att jag tror att sluta med vätskedrivande hjälpte mig. För har man ingen vätska i kroppen alls så har inte njurarna något att jobba med. Dessutom har jag inte vattendiarreer just nu heller, vilket ger mig mer vätksa att jobba med, vilket också syns på blodtrycket.. men jag chansar ju mest bara.. 
Jag vet att jag redan är ett sjukt mysterium, ett enormt intressant fall, hos Sveriges sjukvård.. Men detta är ju lite väl? Känns så otroligt skönt att få ett jävla break! Men jag känner mig snuvad på ett år som jag kunde gått i skolan, jag känner mig.. ledsen att jag fick utstå all mental förberedelse för njurtransplantation (men detta behöver jag nog sen ändå haha) men framförallt känns allt så jävla bra just nu. 
Och då vet jag ändå inget om vad som faktiskt kommer hända, men fuck it. Jag lever dag för dag, och idag är en jävligt bra dag i camillas fuckade liv.


