---
title: "Donna och sin tratt påminner mig om mina framsteg, och om mina alldeles obeskrivliga upplevelser..."
date: 2016-10-11T08:53:24+01:00
slug: donna-och-sin-tratt-paminner-mig-om-mina-framsteg
draft: false
tags:
- ghost
- 2016
---

![](/assets/images/ghost/2016/10/20161010_151803.jpg)

Okej. Donna har opererats igår, hon tog bort en utväxt på ländryggen-ish och tog bort tre tänder. Så nu ska hon ha tratt, aka (för hundar) the cone of shame, i 10-12 dagar.
Vi kan inte ha hennes vanliga koppel så vi har bara ett typ 1,5m långt snöre-grej.. Så hon går rätt fort som vanligt men nu måste jag keep the fuck up med hennes takt (vanligtvis hade jag nog sagt till men jag tycker hon kan få gå lite på egen hand, bara jag orkar gå i den takten).. Så.
Hon har lite pushat mig att gå snabbt, och DET FUNGERAR. Helt utan problem. Haha. Jag älskar det!

En annan sak är att eftersom hon har tratten är det lite svårt att gå UPP för trappor.. Så jag tänkte att vi såklart ska ta hissen.. men det hon gjorde, av vana, var att gå mot trapporna för att gå till lägenheten.. Förr var hon van vid att ställa sig vid hissen, eftersom jag inte ens kunde gå i trappan.. Men nu, bara så kort efter, är hon van vid att gå trapporna med mig. Fyfan jag ville bara gråta över att hon så tydligt visste att vi ska gå i trappor, för det GÖR JAG nu. haha. Men det blev hissen för hennes skull, men hon visade mig vad jag orkar nu. 
Det är inte som förut.. Om jag ens gick ut med henne så tog vi hissen, vi gick jääääääätte sakta... Åh <3 

I morse såg vi även en tant med rollator, hon gick väldigt snabbt. Och jag tänkte på när jag skulle börja lära mig gå igen. Efter att använda gå-stol så fick jag testa rollator. Och att det var JOBBIGT. Det var det svåraste jag gjort på över en månad, jag blev skakig och andfådd av den kraftansträngningen det var att GÅ MED ROLLATOR?! Det går inte ens förstå, eller tänka, att det är svårt och jobbigt. Men det var min verklighet då..

Det är så mycket situationer och upplevelser jag har som är så sjukt svårt att beskriva för folk. Jag själv, NU, tycker det är typ ORIMLIGT att man kan må så otroligt dåligt utan att vara plainly fucking dead. Tillochmed DÅ, när jag var så sjuk, tyckte jag att "fan jag borde kunna klara mer, jag är inte ens 25, hur svårt kan det vara" etcetc. Så mycket jag hatade mig själv för jag var så jävla inkompetent på de mest basala sakerna. 

![](/assets/images/ghost/2016/10/IMG_20161010_151054.jpg)

Andra saker jag tänkt på dom senaste dagarna som var så jävla speciella under den tiden var t.ex. "vanilla-coke-insidenten" som jag kallar den..
Tänk dig att du ligger i en säng hela dagarna, ALLT du har är ditt sinne. Dina tankar. Vissa tycker nog att det scenariot är obehagligt, men jag gillar det. Förutom att man faktiskt sitter mer eller mindre fast av alla tusen slangar som är ikopplad till en själv och att man är "fast" för man faktiskt fysiskt inte har styrkan att röra sig.. Men ja. Totalt drogad av allt möjligt, men ändå tillräckligt vaken för att tänka..
Familjen hade dagen innan gett mig lite cocacola vanilla, i sugrör såklart, för ingenting fungerade ju då. Kunde inte ens hålla upp mina smala armar för musklerna var försvagade.. Och respiratorn var fortfarande i.. Vissa kan inte ens vara vakna med respirator men jag, hungerbarn som jag är, kunde tillochmed äta "flytande" saker.. haha..
Anyway,,, Jag blev HELT JÄVLA lyrisk av smaken. Haha. Det var det bästa jag smakat i mitt liv (förutom piggelinglassen en halvtimme innan ;)). Jag kunde inte dricka så mycket för jag fick ont i magen direkt, men sen ställde vi den på bordet bredvid.. Och typ några timmar senare ville jag ha den, men då sa sköterskorna att jag INTE FÅR DEN?! *"Den har stått ute för länge, du är för känslig för bakterier och sånt nu"* förklarade dom för mig. Jag kände lite hat då. Mot dom som inte gav mig, mot mig själv som lät den jävla burken stå.
Pappa hade bara köpt två, för han visste inte ens om jag faktiskt fick dricka det..
Så. Nästa burk var min sista. Jag skulle fan inte mista 80% av colan som var där i. Fuck that! Jag ska inte öppna den förän jag vet exakt hur jag ska kunna ha kvar hela utan att dricka allt direkt..
Så det var mitt mål. Tänka ut HUR FAN det skulle gå. Jag låg där hela  kvällen och tänkte, men jag tappade tråden så ofta. 
Mina tankar var inte fokuserade över huvud taget.. Det var störande att tänka, för jag märkte själv att jag tappade.. Jag visste att jag tänkte på något, men jag visste inte vad detta något var..
Innan dom gav mig muskelavslappnande och sovmedicin så bad jag (genom att peka på en trä-platta med alfabetet, eftersom jag inte kunde prata med respiratorn) att sköterskan skulle sätta upp en post it med "cocacola "
På morgonen så hade min hjärna troligtvis "tänkt" av sig själv, som blir när man sover ofta..så jag hade min "lösning" nästan en timme efter jag vaknade..

Tänk er att ni är HELT STENSÄKRA på en idé. Det är DET ENDA i världen som fungerar och NI VET detta, för ni har TÄNKT SÅ JÄVLA mycket på det. Så kände jag. Det var det enda jävla sättet. Och tänk er också att ni är riktigt desperata över att idén ska fungera..

Min plan då...Jag typ garvar när jag tänker på det.. HAHA..
Man punkterar metallen på burken med en vass kniv, lika stort som ett sugrör eller mindre, så man får trycka ner sugröret.
När jag inte vill ha mer cola så sätter man bara en "pås-clip" på sugröret så inget kan komma ner i cocacolan.

Denna idiotiska plan, istället för att bara "köp mer cocacola", skulle jag förklara, på en tavla med alfabetet, till wiktor som kom först på dagen.. Det sjuka är att DET GICK FRAM. Jag var så desperat . Och hans svar: *..... Vi får nog fråga din pappa för jag kan inte göra det..* samtidigt som han hade en väldigt tveksam min..
Jag blev jättebesviken.. Men visste att pappa kommer senare..
När wiktor sa till pappa så tittade pappa på mig som jag var dum i huvudet och bara *"nej så kan vi inte göra"*.. Jag ville bara döda dom. Fyfan vad jag ville gråta ..
Så jag antar att dom såg det.. Och bara *"men.. det blir ju metall i cocacolan då!!!"* och jag bara "eh.... just det.." i min hjärna. men jag kunde ändå inte släppa den besvikna känslan.. usch..
Dom pratade med sköterskorna och dom sa att *"vi kan åtminstone ställa den i kylen så du kan dricka EN gång till ur den men sen får vi nog köpa fler istället"*

Det är också en sån sak som.. är svårt att förklara. Jag VISSTE ju att dom hade rätt, min hjärna FATTADE ju, men jag kunde inte droppa känslan av besvikelse.. Typ ens på hela dagen.. Samma sak var det en gång när sköterskorna sa att vi skulle till röntgen, men jag somnade innan, och dom höjde sen sovmedicin så jag "slapp krånglet med att röntgas".. Jag frågade via tavlan, när jag vaknade, "ska vi röntga" och dom sa "nej det är klart . vi gjorde det när du sov så du slapp".. Medan JAG tänkte att det var det ENDA på hela dagen jag kunde se fram emot som inte var..... samma plats, samma ställe, samma saker..... Men det kunde dom såklart inte veta.. Men min besvikelse på dom släppte inte ens typ ever...

Sen minns jag ett bra tag, typ mer än ett halvår efter transplantationen, när jag mådde som sämst psykiskt och kunde börja gråta bara för musik som spelades på radion när jag låg där.. Fick panikångest bara för att ens någon FRÅGADE om "framtiden".. Jag var ju i flera år beredd på att dö.. Haha. FYFAN jag mår fortfarande liiiiiite dåligt när jag tänker på framtiden, men jag kan iallafall hantera det nu..
Men det är också.... Hur ska man nånsin förklara att något så "litet" som en jävla random låt har sån jävla mental inpact på en?... Jag minns när jag hörde lady gagas "til it happens to you" (den spelades INTE på THIVA, men den talade till mig) och jag var ute och blrjade bara störtlipa.. Stackars människor som såg mig.. måste ju tänkt att jag var riktigt fucked up.. Vilket jag iofs var.. men with good reason..

Mycket p.g.a hur jag hatade mig själv ett tag, och hur mycket panikångest och jävligheter jag hade, så känns det..... <u>**överdrivet jävla bra**</u> att ens kunna göra små, små saker. Dessutom NÄR jag klarar dom här små sakerna så blir jag bara aspepp på att testa ALLT (okej, inte droger och typ leka med el, för det är fortfarande lite för läskigt^^)..
Så. Livet är påväg tillbaks till mig. Jag känner mig motiverad till saker mer och mer, jag börjar skolan nu i november. igen.. Och jag Hoppas, äntligen vågar jag hopps på någonting litet igen.
Samtidigt som jag hoppas, är jag precis livrädd att jag ska få en fet smocka igen av mr.life..
Men .. Jag vet också.. Händer det att livet ställs på sin spets och allt vänds upp och ner, så tar man sig igenom det med en jävla vilja och positivitet. Det finns ändå inget alternativ, för jag tänker leva.
