---
title: "Examen!!! (och presenter heeeh)"
date: 2017-04-02T20:50:42+01:00
slug: untitled-17
draft: false
tags:
- ghost
- 2017
---

![](/assets/images/ghost/2017/04/FUCKING--NTLIGEN.png)

blööööööööh! det är ÄNTLIGEN slut. Jag har aldrig längtat efter att skolan skulle ta slut, men att behöva vänta 3 år på att göra klart tre ynka halva kurser, då lackar man ur och tröttnar rejält.
Så. Tre år tog mitt sista,tredje år.

Jag började här 2011, på hösten och skulle vara klar 2014 på sommaren. Jag blev klar 2017 på våren...

Hösten 2011 flyttade jag hit, med ny klaff i hjärtat och pepp på att "bli vuxen" - flytta hemifrån och ta hand om mitt egna hem.
Flyttade ihop med en snubbe från Jönköping som jag aldrig träffat förut.. Vi kan väl säga att vi inte gick så bra ihop, och efter lite mer än ett halvår drog han. Då flyttade jag ihop med min dåvarande pojkvän (nu sambo) Wiktor. I februari 2012. Lite tidigare än detta fick jag reda på att min klaff läcker igen. Den nya är ungefär lika dålig som den gamla var innan vi bytte den. Grejt. Älskade dock 2011 och 2012. Jag var på toppen av världen, som alltid.

**Insparksfoton**
![](/assets/images/ghost/2017/04/inspark.jpg)
![](/assets/images/ghost/2017/04/imnspark2.jpg)
![](/assets/images/ghost/2017/04/inspark1.jpg)
![](/assets/images/ghost/2017/04/inspark3.jpg)
![](/assets/images/ghost/2017/04/inspark4.jpg)


Runt nyår 2012/2013 fick jag reda på att hjärtsvikten var ett faktum. Utredningar började.. Skulle jag få en ny klaff? skulle jag få en "klaff i klaff"? eller transplantation? Jag började "mitt sista år" (3e - hösten 2013 till sommaren 2014) på halvtid för att klara av alla sjukhusutredningar samtidigt. Gjorde alla tentor till alla kurser detta året (big fucking misstake- skulle tagit det som jag behövde <u>vara där</u> för typ labbar och seminarium eftersom man kan plugga på tentorna hemifrån) och gjorde examensjobbet helt klart (fick göra det 6 månader istället för 3 månader för jag hade världens bästa jävla handledare) och sen skulle jag börja "sista året" igen (hösten 2014).. Halvtid. Jag gick första kursen och mitt välmående var så jävla illa att jag inte kunde gå mellan salarna på de 15 minuter man hade på sig mellan kurserna..

Så jag hoppade av efter nån månad.. Blev sämre och sämre.. Nyår kom och 2015 med allt sitt jävla kaos. I februari, 4 år efter att jag och wiktor flyttade ihop, får jag cancerbeskedet. 
2 månader till, sen får jag mitt nya hjärta.
Ytterligare nån månad får jag njursvikt.
Fyra månader efter transplantationen så forcerar jag mig själv fram. jag ska börja skolan. En kurs gjorde jag hemifrån och sen gick jag till skolan på riktigt. Idioti. Jag gick 1.5 veckor tills jag fick CMV (cytomegalovirus) infektion och låg inne en månad. Fick inga poäng detta året..
så mina 12 högskolepoäng hade jag kvar tills jag hade min examen.

Var tvungen att vänta tills nästa höst, 2016 för att testa igen. Då gick kursen på hösten galant. Och den på våren 2017. Nu har jag min examen. Fuck yes!


Så. En kandidatexamen och överkomma 3 dödliga sjukdomar på 6 år, får jag väl ändå acceptera att det gått sin lilla tid.. 3 år plugg och 3 år sjukstuff..
Har klarat allt på första försöket egentligen, men jag har aldrig kunnat göra de sista poängen för jag har varit sjuk.. Väntat 2 år på mina 12 hp, för det fjärde året fick jag ändå några poäng men inte femte, och 6e året klarade jag det sista..
![](/assets/images/ghost/2017/04/dialy.jpg)
<br>
<br>



Och idag slösade jag pengar för första gången på evigheter. Köpte en examenspresent till mig själv
![](/assets/images/ghost/2017/04/zaracoat2.jpg)
Samt att mamma gav mig en gopro hero 5 i helgen, så nu kan jag börja fota igen!<3
