---
title: "Det här med tits och BH, sjukdomar som \"inte syns\" och social press"
date: 2017-04-15T05:41:00+01:00
slug: det-har-med-tits-och-bh-sjukdomar-som-inte-syns-och-social-press
draft: false
tags:
- ghost
- 2017
---

![](/assets/images/ghost/2017/04/happiness-i-made-it-myself.jpg)
Jag blir ju starkare och bättre för var vecka känns det som nu. Man <u>ser</u> inte längre på mig att jag är sjuk, att jag egentligen går med 2 dödliga sjukdomar i kroppen och ytterligare en "just" fixad.

Och vad som sker då, är det jag gått med hela mitt liv tills jag blev ordentligt jävla sjuk: en "gömd sjukdom".. Man ser inte många sjukdomar hos människor, och man glömmer det ofta. Oavsett om det är mentala eller fysiska - väldigt få syns. 
Jag har bara tur att den synliga jag har (cancer) är av en variant som är 1. behandlingsbar, 2. hyfsat mild och 3. hyfsat gömd så länge man inte kräver cellgiftsbehandling, vilket man sällan gör.

Nu är min slang borta, jag älskar det. Duschade första gången själv, på nästan tre år, igår och det kändes så jävla... win!
Det kändes som jag vann något tillbaks. Kanske nån självständighetsgrej.. Men gött kändes det iallafall.
När min slang är ur kroppen kommer vi till dilemmat BH. Jag har inte kunnat ha BH på nästan tre år heller, för först hade jag mina hjärtrytm-inspelnings-dosor (waow, that word..) och sen en ICD pacemaker och efter det CDKn på samma ställe ungefär alltsammans. 

Jag har inte växt upp med en morsa som använt BH, det har liksom inte funnits så mycket i mitt liv. Två storebröder som jag alltid var med, och en morsa som inte använde det på den tiden.. Sen började vissa av skolans elever använda det. En s.k "topp" skulle man ha, ungefär som en mjuk sportBH, skitfula. Och jag köpte, testade, bestämde mig för "fan vad fult och obekvämt" och struntade i det.
Det var inte förrän jag började högstadiet, och en bit in i det.. Jag vet att jag fortfarande var 13 dock.
![](/assets/images/ghost/2017/04/17974153_10154545643986864_52336682_n.jpg)
*Pinsamt nog hittade jag min bilddagbok förra veckan.. Meeen då hittade jag iallafall foton där jag är hyfsat gammal, utan BH..*

Jag minns det här så jävla väl, för jag blev extremt ställd och fundersam.. Jag var tillsammans med en douchbag (på den tiden var han det iallafall, kan inte tala för hur det är nu.. och det var också den anledningen jag gjorde slut, han var elak mot alla förutom mig.. no thanks) som påpekade att jag inte använder BH. Han (och hans vänner) frågade detta flera gånger, och sa att det var konstigt och att jag "borde"... 
![](/assets/images/ghost/2017/04/17974028_10154545643981864_1623474756_n-1.jpg)
*Här står jag i samma linne, efter några månader*<br>
Jag älskade det linnet jag hade på mig första gången jag fick höra att "mina bröst syns för mycket" och jag kände mig så jävla ful, för första gången någonsin.
Dom sa inte specifikt "fan vad ful du är" eller något, dom var inte  elaka så.. men jag blev bara så förvånad, varför skulle dom bry sig?
Strax därefter började jag använda BH till allt, och gjorde det fram tills 2014 när maskiner och stuff skulle sättas in under tuttarna..

Nu kommer vi till saken. Jag behöver inte längre ha slangar och maskiner intryckta under och ovanför bröstet, så nu kan jag ha BH igen. Jag tycker det är fint, men obekvämt fortfarande. Och innan jag drog slangen så kände jag bara "nej fuck BH, blir bara obekvämt att använda igen" och feministvågen som drog över Sverige för några år sen gör det nu mer accepterat att gå utan BH.. Doooooock, ett stort fett dock. När jag äntligen kunde kolla på hela min kropp, efter så många år.. Så såg jag hur otroligt jävla ojämna mina bröst blivit. Alltså dont get me wrong, de allra flesta tits är ju rätt ojämna.. Men återigen blev jag lite förvånad. Tråkigt, tycker jag. Min kropp har gått som en jävla yoyo sista 4,5 åren.. och med det menar jag inte kanske just vikt, för den har pendlat mellan 36 och 44 över mer än 10 år. Men när man går igenom saker som jag gjort, så förändras kroppen typ vecka för vecka.
Man mår illa, kroppen går på reserver, man äter upp sig, man samlar vätska (både av hjärtsvikt och njursvikt), man äter hormoner när man får (aka ppiller, får inte vid operationer etc), man äter mediciner som ökar kroppshår, man äter mediciner som får en att spy, man äter kortison som gör att man svullnar, man blir skuren i gång efter varandra för att plocka hudförändringar. alltså helt enkelt.... Jag har inte riktigt vart nöjd eller ens orkar reflektera över alla förändringar på många år, eftersom det inte vart stabilt läge.. 
Nu lär det vara stabilt läge. Jag lär se ut såhär (kanske flera ärr, för att få bort fläckar) hyfsat länge, och jag kan äntligen se min kropp igen.
Jag är inte lika nöjd som innan, men det är OK. Men när jag såg mina bröst som sagt så kände jag bara, neaj, jag skippar nog inte BHn.. Visst, gravitationen har inte fuckat upp så mycket (och speciellt inte eftersom alla ärr drar ihop huden överdrivet mycket) MEN just det där med ojämnheten, och att visa världen det genom ett linne - no thanks. 

![](/assets/images/ghost/2017/04/canstock3904518-2.jpg)

Men annan social press som tillkommer när man 'blir normal'.. Alltså. Det låter så löjligt att säga, och jävligt slött egentligen.. Men man kommer inte längre undan med att se förjävlig ut. Jag kan inte komma undan med att inte duscha på 1.5 veckor - för jag har orken nu och jag kan dessutom duscha utan att jag behöver förlita mig på någon annan. Man kommer inte undan med att inte raka benen och armhålorna, man kommer inte undan med att faktiskt "bara bry sig om basics" - aka dra på sig vilka jävla kläder som helst.
Så man kommer alltså inte heller undan med att gå klädd i trasor. Jag ska ju fungera snart, då måste jag se ut så med.. Eller ja, iallafall i verkligheten där jag tyvärr måste anpassa mig..
Så istället för att se det som något jobbigt, social press etc (vilket det truely är) - så väljer jag att se det som ett val (vilket det också truely är) där jag väljer att börja se mer OK ut.

Även om jag inte tänker skyla mig och min kropp när vädret är varmt, så kanske det är bättre för allas trevnad att jag inte är uppenbart vidrig ^^ men jag tänker ändå lära mig att bli nöjd och stolt med hur krashad min kropp ser ut.. Man väljer sitt eget synsätt - och jag ska börja välja om på hur jag ser min kropp igen.


