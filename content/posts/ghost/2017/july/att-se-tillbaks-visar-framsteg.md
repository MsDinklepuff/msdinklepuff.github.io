---
title: "Att se tillbaks visar framsteg"
date: 2017-07-25T21:37:48+01:00
slug: att-se-tillbaks-visar-framsteg
draft: false
tags:
- ghost
- 2017
---

Ligger i sängen och försöker blogga från mobilen... så bilder blir det inte . Helvete vad texten laggar när jag skriver men jag blir glatt överraskad av att se att den rättar själv så jag slipper stavfel ! Grejt 

Idag gick jag ut med Donna som jag alltid gör nu för tiden. Men jag tittade upp mot två små stjärnor.. de enda som syntes..  är ju hyfsat ljust i Sverige på sommrarna.. och jag fylldes med en sån jävla tacksamhet känsla.  En otroligt tung och varm känsla av godhet typ.. vet inte hur jag ska beskriva det men jag tänkte "jag lever".. känslan jag kände var en ödmjuk vördnad för livet och det kändes så jävla bra. Insåg idag att för ett år sen ville jag fortfarande ta livet av mig. Absolut första vändpunkten  (trots att den var väldigt liten) var på min 25års dag. Sarah hade fixat kalas och bjudit in folk som bryr sig om mig och några andra vänner till oss... blev glatt påmind om att jag var älskad.. men det var inte en fråga om ifall jag var älskad eller inte när jag ville dö.. men pressen jag kände av att se alla där, gav mig mer att leva för. Jag fick inte ge upp för dom. Jag sket i mig och levde för dom. Levde i en jävla misär men levde... hade det pågått mer än till nyår hade jag vart död idag. Jag vet det för jag vet hur bestämd jag var. Jag hade tagit beslutet. Förändras inget så försvinner jag. Det fungerade inte att leva som jag gjorde. Men saker förbättrades. Jag slapp dialys och njurtransplantation, jag fick hjälp med magen, jag började umgås med människor igen (tack framförallt till jossan, MT och sarah ♡) och fram  emot november kände jag glädje igen på riktigt. 1.5 månader ifrån så bestämde jag mig. Det har förändrats.  Det var långt ifrån bra men det var förbättring.  Jag skulle kämpa ett tag till. Och fan ta mig om laila kämpat så för mig och jag ger upp. 
Nu är det lite mer än ett halvår, jag tränar ofta och jag har ett jobb (!!!!!!).. mitt första jobb. Jag älskar att jag blir bättre och säkrare på mig Och mina sjukdomar, jag blir starkare fysiskt och psykiskt och jag är fan... bra. Jag är ÄNTLIGEN bra igen. Har så mycket jävla issues fortfarande med mig men mest är jag bara bra. Min vardag fungerar som den nu, jag kämpar med jobbet även om det bara är 12.5 procent och jag kämpar med träning och att äta och planera och kämpar med relationer men jag är iallafall på en basis fungerande nivå. Tacka fan för att jag stod ut. Tack till donatorn som gav mig liv och tack till alla ni runt mig som gett mig liv. För ni är tamejfan mitt bränsle.  Jag är jävligt envis i mig själv när det gäller mina sjukdomar och inte ge upp på sånt men till alllllt annat är mitt tålamod obefintligt.. och ja, jag har kämpat själv och gjort allt detta själv för bara jag kan få mig att träna eller äta eller söka jobb etc men ni som står jämte... ni får mig att vilja kämpa.

Jag märker på mig själv också saker som jag inte märkt på många år. Typ att jag faktiskt tänker. Jag reflekterar kring saker igen. Innan pallade jag inte, eller så kanske det var syrebrist vad ens vet jag.. men också att jag reagerar.  Jag skrattar på riktigt åt saker.  Rejält.. äntligen! Och jag dampar också.. ni som känner mig vet sen förr hur förbannad jag kan bli fort. Så börjar jag kunna bli igen ..
 Jag orkar sätta emot när nån beter sig dåligt och jag orkar bli explosivt glad av sånt som för mig glad. Blir lipig av att känna och tänka på det här för jag är så jävla glad och tacksam att många av mina karaktärsdrag som jag så mycket älskade förr är på väg tillbaks och det trodde jag aldrig. Jag har förändrats i kärnan, mina livsvärderingar är helt förändrade.  Men nånstans börjar mina små egenheter som jag själv älskar komma tillbaks.

Tack! Kan inte nog säga jävla tack! Ingen av er förstår men jag vet. Jag är evigt tacksam för er alla jävla människor som rört mig nånsin i själen.  
