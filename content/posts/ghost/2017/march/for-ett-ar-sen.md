---
title: "För ett år sen..."
date: 2017-03-08T11:43:40+01:00
slug: for-ett-ar-sen
draft: false
tags:
- ghost
- 2017
---

För exakt ett år sen skrev jag [det här inlägget](http://livet.plitat.se/kurator-uppgift/) om min kurators-uppgift för att hantera min panikångest som jag hade, då och då, från typ nyår 2016 fram till senaste gången jag hade det i november 2016. Men jag minns att det var värst de första gångerna och sen även hela mars, för jag ville verkligen bara dö då.

![](/assets/images/ghost/2017/03/hj-rta.png)
(Bild som i tid är närmast ett år sen - feb 2016 - från intervju med NT24 corren som hittas [här](http://www.nt.se/nyheter/ostergotland/tv-hon-har-nagon-annans-hjarta-om4038710.aspx)).

För ett år sen ville jag ta död på mig själv. Det var väldigt märkligt för mig att känna så eftersom jag alltid älskat livet, mig själv och aldrig någonsin slutat kämpa för vad som helst.
Jag skämdes för att jag ville dö, efter all hjälp jag fått, efter all kamp jag genomgått och efter alla MILJONTALS kronor som lagts på alla mina operationer.. Så pallade jag inte.
Jag orkade inte med den ständiga smärtan i magen som tog över totalt. Jag pallade inte med att gå på dialys flera gånger i veckan. Alla jävla ärr och leverfläckar som skulle plockas.. Pallade inte vara sjuk och inlagd hela tiden. Klarade inte av att få panikångestattacker. Kände mig ful, äcklig, otillräcklig, och verkligen verkligen som den sämsta tänkbara kandidat att få någon annans organ - för uppenbarligen klarade jag inte av att bli frisk efter det..
Från mars till september var det som värst. Allt jag tänkte på var att jag ville dö. Jag visste hur jag skulle göra det med - för att ge tillbaks något om jag kunde så ville jag lägga mig i ett isbad så mina organ kunde användas. 

Nu när jag tänker på det, att det bara är ett år sen, så känns det otroligt. Känns som jag utvecklats och rest med mig själv, inom mig själv, på en nivå jag inte kunde se när jag mådde så dåligt. Det finns ingen utväg än att dö då, men jag höll ut. Jag lovade mig själv, wiktor och min transplantationsläkare att jag skulle hålla ut till nyår 2017. Då hade jag också fått en njure av mamma var planen och kanske, kanske mådde bättre. Jag slapp tillslut njurtransplantationen och oktober månad 2016 mådde jag bättre än vad jag gjort på 3-5 år. Jag slapp njurtransplantationen i september och redan där började saker vända. Jag var inte sjuk lika mycket och magen hade ett litet uppehåll.

![](/assets/images/ghost/2017/03/F-gel-Himmel19Juni06.Jpg)

Detta året känns som att jag kommer kunna ta revansch. Jag ska leva FULLSTÄNDIGT som jag vill hela våren och sommaren, är min plan. Så sjukdomar- stay the fuck away!
Efter sommaren är det dags för min första utlandssemester på 7 år, då jag ska till Belgien med Sarah & Oliwer.. Sen börjar min nya fas i mitt liv. Jag ska börja jobba. ÄNTLIGEN ska jag fucking börja jobba. 25 år utan en dags erfarenhet av arbete. Fyfan. Men idag har jag lyssnat mycket på "jag är påväg" från björnbröder. Älskar musiken ur den filmen, och jag älskar filmen med. Blir sån jävla crybaby till den.

***Säg det till alla, Jag är på väg<br>Och jag älskar varje steg jag tar<br>
Går i solsken, Javisst och jag är på väg
Och jag har bästa vägarna kvar***



