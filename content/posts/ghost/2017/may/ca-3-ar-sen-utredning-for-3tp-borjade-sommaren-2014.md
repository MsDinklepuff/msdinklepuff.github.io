---
title: "ca 3 år sen utredning för<3TP började - Sommaren 2014"
date: 2017-05-23T11:41:51+01:00
slug: ca-3-ar-sen-utredning-for-3tp-borjade-sommaren-2014
draft: false
tags:
- ghost
- 2017
---

hufffffffffffff.... Får lite ångest när jag ser att det faktiskt bara gått tre år, men det känns som tio..  Fick upp på facebook för nån dag sen att beslut var taget. Skulle jag få nån hjälp, så var det hjärttransplantation. Inga tester var dock gjorda, så det var inte säkert att jag skulle få nån hjälp alls.

![](/assets/images/ghost/2017/05/finakropp.jpg)
*Fyra år sen typ. Då kunde jag iallafall tycka att min mage såg bra ut trots några större ärr, men idag.. damn, som en landingssite för asteroider typ..*

Bilden ovanför är från att de satte in min Medtronic dosa år 2013 (innan ICD pacemakern) och den blev infekterad.. 1500 dosor hade de installerat och ingen hade blivit infekterad, men min blev såklart. Nu när jag googlar dom dosorna så är de MYCKET mindre... haha.. Tre år och allt går redan fram. men "på min tid" var de stora som ett tjock USB och har man inget underhudsfett så... ja det blev inte superbra första gången
![](/assets/images/ghost/2017/05/medtronic-big.jpg)
***Stor vs liten***
![](/assets/images/ghost/2017/05/medtronic-smakll.jpg)
och den här lilla operationen var en av de 3 sakerna i livet som gjort mest ont/ varit mest traumatiskt för mig... Att bedöva infekterat kött är inte lätt, och det gör så djäääääävulskt ont att peta på.. Detta är en av gångerna, sen räknar jag också den när de skar mig i magen <u>utan bedövning.</u> **INTE kul.**
Sen är det faktiskt något så lamt som en tandprotes när jag var 13 eller 14.. Alltså har ALDRIG gjort något så vidrigt och hemskt nånsin igen. Som jag ofta säger - smärta går myyyyycket bättre än äckliga smaker. Fyfan.

Hur som helst, detta inlägg kommer bli rätt långt eftersom jag ska gå igenom 3 månader i en bloggpost..  Detta har inte jag skrivit om i denna bloggen innan, utan det är från min gamla blogg..

![](/assets/images/ghost/2017/05/cutttt.jpg)

**Slutet maj 2014:**
Här höll jag på med mitt exjobb i skolan, alltså det sista man gör egentligen.. på halvtid dock, så gjorde det från april till augusti stället för april till maj/juni..
I slutet av maj började diskussioner i Lund om ifall jag skulle få Transplantation (TP) eller ytterligare en "vanlig" hjärtoperation (OHS - open heart surgery) eller en "klaff i klaff-operation" för att fixa klaffen...

19e Maj: *Inga superklara besked..<br>
Förra veckan var en bra vecka, jag gjorde mycket på examensarbetet /.../Men sen var det även en hel del sjukhusgrejer som blev bra /../ och fick dessutom samtalet från läkaren om vad som ska ske härnäst/../ Hon sa att dom bara bestämt sig för att dom INTE ska göra "klaff i klaff"-operationen (den där man inte behöver öppna upp hela bröstkorgen) men sen vet vi inte mycket mer.Ska träffa Leyla som är specialist på hjärtsvikt och transplantation inom en månad sen får vi se .. Det lutar åt transplantation eftersom vanligt klaff byte är en enorm risk eftersom jag är opererad så många gånger.. Så "ska man öppna är det bättre att byta allt" så att säga..*


22 Maj: *Jag ska få byta mitt hjärta<br>
waow. Det är så mycket som snurrar i skallen nu, men jag har iallafall äntligen fått besked om framtiden och det kommer bli <u>utredning</u> för transplantation och sen sätts jag på listan och får vänta på ett nytt hjärta... alltså. åh. Mina framtidsutsikter skiner just nu. Men samtidigt är man rädd såklart, men framförallt känns allt jävligt bra just nu.
Kommer nog skriva mer utförligt om det här senare, när jag läst boken jag fick med mig hem och när jag landat lite.*

![](/assets/images/ghost/2017/05/cutttt.jpg)
**Juni 2014:** Jag fokuserade stenhårt på skolan samtidigt som jag bearbetade information om hjärttransplantation och mådde psykiskt OK även om min fysik blev uppenbart sämre vecka för vecka (inte dag för dag än iallafall! \o/), här nån stans bestämdes operation för kickstarter-pacemakern..Käkade fortfarande waran, 4 år efter förra operationen - vilket inte skulle behövas... men sen är det ju lyckosten Milla vi snackar om... och informationen om TP fick jag framförallt från boken ["Att byta hjärta](http://vard.skane.se/siteassets/specialistvard/dokument/skanes-universitetssjukhus/mottagningar-och-avdelningar/att-byta-hjarta-andra-upplagan.pdf) som gavs ut av sjukhuset. Det jag inser i efterhand är att jag känner att allt skulle vara "lätt som en plätt" och informationen är mycket, såklart, men alltid lättsam.... Det är verkligen något jag fått sota för sen, att jag antog att jag skulle kunna kuta runt ett halvår efter.. Kan fortfarande inte kuta runt liksom..

6e juni: *Att byta ett hjärta del 1<br>
/.../ Den lilla dosan som jag inplanterade under huden vid bröstet i februari 2013  har äntligen lyckats spela in det som läkarna sökte efter.. En arytmi (hjärt rubbning) som ifall den håller i sig så är det vanligt att man svimmar och hjärtat stannar, vilket såklart inte är bra.
Såhär ser det ut på sidan av mitt vänsta bröst, en liten manick inopererad som sticker ut lite ur huden och ser creepy ut men efter ett tag har jag åtminstone kunnat sova på den utan problem, så jag stör mig inte på den alls längre..*
![](/assets/images/ghost/2017/05/creep.jpg)
*Och eftersom de inte vill att hjärtat ska stanna så kommer de vilja sätta in en pacemaker som skickar stötar till hjärtat när sånna arytmier sker.
Pacemakern (som egentligen inte är en normal pacemaker funktion) är av ICD typ och det är en förkortning för "implantable cardioverter defibrillator" vilket kort och gott förklarar att man planterar in den under huden och den fungerar som en liten defibrilator :) (vanliga pacemakers håller bara rytmen, istället för att kicka igång när det väl slutar som en ICD gör)
Detta är något som kommer ske innan hjärtbytet, så jag inte har otur att få hjärtstopp innan jag ens hamnar på donationslistan, det vore väl minst sagt jävligt typiskt och något alla såklart vill undvika./.../
På onsdagen sker operationen och det är som sagt ett lätt ingrepp trots att det lär göra lite ont med bedövningssprutorna.. Samtidigt som ICDn placeras in så ska dom ta ut min nuvarande "inspelare" (Medtronic reveal dosa) och sen sys allt ihop och jag åker tillbaks på avdelningen.
                     Väl där så sover jag över tills torsdagen för att dom ska få ha koll på blödningar och ifall ICDns sladdar (elektroder ner till hjärtat) verkligen sitter rätt.. Sen åker jag hem rätt tidigt på torsdagen..*

*Men utöver detta så har jag även fått nyheter angående transplantationen! :) 
De ringde idag och förklarade att de ska göra alla tester och prover, inför att man sätts på listan, 16-18 juni så jag ligger inne på sjukhuset under den tiden./../det finns ett gäng tester som nämns i boken jag fick med mig hem* 

*Bl.a. är det de här undersökningarna som nämns i boken:
1. Läkarsamtal inriktat på mitt vardagsliv, mina besvär av hjärtsvikt, min ork samt avlyssning av lungor.
2. EKG eller bandspelare-EKG (flera dagars EKG)
3. Arbetsprov med mätning av EKG och blodtryck under cykling
4. Myokardscintigrafi i arbete (man har en kateter i armbågsvecket för att mäta tryck m.m. mer noggrannt medans man cyklar)
5. Ultraljudsundersökning för hjärtat
6. Hjärtkateterisering från halsen (sätter in en liten slang genom halsvenen), även här vill de gärna att jag cyklar så de får bättre resultat
7. Myokardbiopsi - de tar biopsi (vävnadsprov) på hjärtat i samband med att de gör nr 6 på listan.
8. Kanskärlsröntgen (sätter in slang i ljumsken, sånt jag gjorde för inte alls länge sen)
9.Elektrofysiologisk undersökning - fungerar som hjärtkateterisering förutom att man för in elektriska sladdar så man kan studera hjärtats elektriska aktivitet
10. Magnetröntgen
11. Massa olika blodprover samt urinprov och odlingsprov
12. Lung-röntgen och andningsprov
13. Clearancemätning (njurarnas förmåga att rena blodet från slaggprodukter)
14. Ultraljudsundersökning för njurarna
15. Skiktröntgen (CT scan)
16. Ultraljudsundersökning av halspulsådrorna
17. Mäta skelettets kalkhalt genom densitometri (röntgen)
18. Röntga tänder samt tandläkarundersökning så jag inte har infektioner eller trasiga tänder
19. Träffa dietist och sjukgymnast
20. Ev. träffa psykiatriker (ka vara bra under utredningstiden) och präst om man vill
21. Träffa socionomer, transplantationssjuksköterska och transplantationskoordinatorer.
22. Vaccinationer av olika slag*

*Att jag har sagt att jag ska få byta hjärta är förövrigt inte helt sant än, eftersom det är precis det som testerna ska utvisa nu. 
                    De har inga alternativ till att fixa mig utöver att utföra just en transplantation, men jag kanske inte 100% får det ändå eftersom jag kan ha fel på något som ska testas nu, och om  jag har fel på något som gör att jag inte få byta hjärtat (för riskerna är för stora då) så vetifan vad som görs.. 
<u>men risken att jag ska ha en sån sjukdom är minimal.. Det är typ om man har en reumatism sjukdom eller liknande...</u>*
 

**STOPP.** Vill bara slänga in en kommentar här.  HAHah.. Detta är alltså snart 3 år gammalt och jag skrev sådär. Och vad fan händer? jag får cancer innan transplantation.. "risken att jag ska ha en sån sjukdom är minimal" .. hahahaha ja, jag kan inget annat göra än att skratta.. På tal om cancern så fick jag hem en tid idag för att plocka 3 nya :).
Fortsättning:

*Sen så har jag lite random tankar kring det här.. Alltså.. Det känns jävligt konstigt att bara koppla in någon annans f.d. hjärta.. ? Jag tycker hela processen i sig är AS COOL, att man faktiskt KAN switcha organ mellan varandra.. Men det är lite sjukt att en människa, en hel värld i den här människan försvinner först.. 
                    Hen måste gå bort för att jag ska kunna leva vidare.. Det är rätt sjukt. Men samtidigt så är jag så sjukt tacksam över att människor idag väljer att donera sina organ efter att de är kliniskt döda (hjärndöda, svullnad i hjärnan att man inte längre kan på något sätt leva utan kan bara använda maskiner för att pumpa runt blod etc för att organen ska överleva några timmar till).. 
Detta, att människor faktiskt donerar, gör att väntelistan är betydligt mindre än vad jag kunde tänka mig.
                    Att få ett nytt hjärta kan (I SVERIGE) ta allt från en dag upp till två år, men där majoriteten faktikst hinner få sitt hjärta ligger på ca 3 till 6 månader vilket var väldigt mycket bättre än vad jag trodde..*
 

*Och en annan rätt.. konstig sak.. är inte bara att jag ska koppla in någon annans hjärta utan att mitt lilla hjärta som jag har hejjat på och kämpat ihop med, ska helt plötsligt avlägsnas från mig och vi ska inte längre kämpa ihop..
                    Det låter rätt sjukt kanske när man skriver om att jag brukar "heja " och "peppa " mitt hjärta när jag känner att det går jäävligt trögt eller hoppar runt för mycket.. jag vet ju självklart att hjärtat inte fattar, hör eller på något sätt förbättras av min mentala peppning, men trots detta så gör jag det ändå..
<u>Jag vet inte.. kanske är såndär grej man gör när man är nära döden, kör alla desperata moves man någonsin kan komma på^^</u> /.../               
Så helt plötsligt ska det inte längre vara mig och mitt väl kämpade hjärta.. Lite som att jag har separationsångest från mitt egna organ.. hur sjukt det nu än låter..
                    När jag beskrev det här för pappa så skrattade han lite mjukt och sa att han kan förstå vad jag menar, men man kan ju vända på den steken och se det såhär istället: hjärtat kanske inte har vart din vän, utan din ovän, om du nu tänker på hur dåligt det har betett sig ifall man nu ska måla upp det som en människa..
och så är det nog jag får tänka istället..
/../
 Andra saker som har vart sjukt jobbiga som jag själv faktiskt inte ens tänkte på, utan det var min mamma som tog upp med mig.. Det ekonomiska.
Urrghh../../Vad har det här med ekonomi att göra? :P Jo. Jag går där hipp som happ en helt vanlig dag, sen kommer jag få ett larm.. och efter det så kommer jag inte kunna arbeta eller gå i skolan på minst ett halvår... Och jag vet inte NÄR det här sker. Jag kan inte söka till försäkringskassan om pengar för deras handläggningstid är typ tre månader, jag kan inte få CSN eftersom jag inte kan plugga, jag måste avsluta skolan mitt i vilken dag som helst och ja.. Problemen hopar sig.
Jag har fortfarande ingen direkt lösning på det här, förutom att jag ska försöka snacka med min kurator om problemet så hon löser det praktiska xD*

![](/assets/images/ghost/2017/05/cutttt-1.jpg)
**Juli 2014:** Fokuserade fortfarande på skolan samtidigt som jag bearbetade all information, höll även på att söka lägenheter för jag inte kunde gå i trapporna längre..  Hängde en del i Jönköping/Huskvarna för jag brukar må bäst där, vid min familj.

31a juni: *Wikingsson sommarprat och saker jag vill göra när jag är frisk*

*Jag är så jävla trött på att må dåligt, jag är redo att bli frisk. Jag vill byta mitt hjärta och det är fan bums.. 
men det är inte alltid man kan göra som man själv vill, så jag får gott och väl vänta och hoppas på att det blir det bästa möjliga av situationen.*
 
*Har precis lyssnat på [Sommarprat](http://sverigesradio.se/sida/avsnitt/387523?programid=2071) i P1 med Fredrik Wikingsson, han pratar om att hänga med gamlingar, och möjligheter i livet. Jag mår så bra av att lyssna på det här, så mysigt prat och samtidigt intressant.*

*Jag har tänkt på vad jag vill göra när jag har ork, och här stora är saker som jag vill åstadkomma 
-Börja ta upp fotografering igen,
-Träna för hjärtats skull,
-Plugga fulltid,
sen finns självklart "småskit" som att klara av en vardag.. Alltså. Ja, vara en normal människa med normal energinivå.. Att inte känna att man nästan dör när man duschar eller klär på sig, att man inte känner sig som att man kan umgås med sin familj eller vänner för trots att dom vet hur illa det är, så känner dom inte till att man pressar sig att gå lite längre, lite snabbare, lite mer.. bara för att jag vill vara med, jag vill inte bli ett offer.*

*Och att jag ska kunna ha min vanliga stressiga nivå, det vill jag också ha tillbaks. Jag mår bra när jag får stressa lite. 
Att ta hand om min vovve, världens finaste, snällast varelse..Det vill jag kunna..
Och att bli ännu bättre flickvän, dotter, syster och människa.. Kunna orka reflektera kring livets viktiga och spännande delar. Jag har under den här sjukperioden reflekterat extremt mycket såklart, men mer på tråkiga praktiska saker, om försäkringskassan, om samhället, sjukdomar och dåliga saker som man inte vill tänka på.
jag vill börja se det fina med livet igen, allt som är underbart.*

*Idag fick jag känna en liten känsla av innerligt välmående, när jag hörde på Wikingssons sommarprat.
Jag blev lycklig på ett sånt sätt som jag sällan känner nu för tiden, men alltmer kände förr.
Jag vill återkomma till den verkligheten, där jag känner mig innerligt lycklig majoriteten av tiden.*

*Jag vill kunna arbeta och tjäna in pengar för att göra goda ting i världen, hjälpa mina närstående och andra i behov av det. 
Jag vill utvecklas medmänskligt och kunskapsmässigt, jag vill utveckla min fysiska kapacitet och börja leva mitt liv fullt, utan att förglömma alla fina människor runt mig.
För jag vill ge tillbaks.*

*Det finns få människor som har turen att ha goda människor runt sig, men jag känner att jag har fullt utav dem och jag vill tacka och ägna min tid åt att må bra ihop med er allihopa.*
*Har fortfarande inte fått någon information från sjukhuset, men det är som sagt bara att vänta (Y)!*

Jag lyssnade om på Wikingssons sommarprat idag, för att mer känna av vad detta handlade om.. Jag blev fortfarande väldigt inspirerad, men nu var det mer delarna om att våga ta för sig i världen, än att gamlingar är amazing.
och de sakerna jag skrev för 3 år sen att jag vill stämmer inte fullt längre. Jag vill inte plugga alls, vill inte slösa min lilla tid jag har kvar på att sitta i skolbänken. Jag vill dock fotografera, jag vill träna, jobba och göra fina saker för fina människor, jag vill kunna utveckla mig själv och våga göra något utanför den redan utstakade vägen. Och jag vill återkomma till verkligheten när jag är innerligt lycklig majoriteten av tiden. Det är jag nu, men jag insåg en sak idag....
Jag tror inte att jag kommer kunna älska mig själv, så innerligt och så högt och mycket, som jag gjorde förr.. Inte förrän jag är typ 45.. När min biologiska klocka har vandrat förbi allt med barnafödande, då först kommer jag våga anse mig själv bra för andra människor (speciellt kanske andra människor av annat kön) eftersom då har jag bara saker att ge, inte att ta.
Jag kan inte längre ta ifrån människor möjligheten att skaffa barn om de skulle vilja vara med mig. Jag känner mig ständigt skyldig till detta när det gäller min partner.. Wiktor säger att det inte spelar någon roll, men jag tror inte ens han reflekterar...
men vid 45 så har jag så mycket att ge och inget att ta, förhoppningsvis. Men jag förväntar mig att jag lever tills jag är 40, så... Får väl se hur det blir med allt sånt där .. och det är också en sak.. Kanske kommer jag aldrig till den nivån, innan jag dör.. För att jag tar också när jag lämnar. Och att komma nära människor om man bara ska såra dom när man dör, det är så jävla orättvist.

![](/assets/images/ghost/2017/05/cutttt-1.jpg)
**Augusti 2014:** Åt waran, gick på Simdax behandlingar (Simdax är indicerat för korttidsbehandling av akut försämrad svår kronisk hjärtsvikt (ADHF)- det är en "medicin" som gör att man blir mer sensitiv mot kalcium, och hjärtat jobbar bättre ju mer kalcium kroppen har / känner av) och efter alla tester var klara från TP utredningen så diskuterades fortfarande valet mellan TP och byta klaff (om man byter klaff kan man få klaffens hållbarhets tid (10 år) PLUS sen hjärtats hållbarhetstid (15 år) men det finns ju såklart enorma risker att operera flera gånger)..
I september bytte vi lägenhet och bil (den dog ibland, kunde inte ha det så om vi skulle åka efter ett hjärta till mig xD) och även här kom beskedet att jag måste bli sjukskriven, jag fick inte längre "slösa" på mitt hjärta, eftersom jag hamnade på listan denna månaden också.
