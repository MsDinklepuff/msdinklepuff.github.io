---
title: "Årskontroll på G"
date: 2017-05-10T18:51:06+01:00
slug: arskontroll-pa-g
draft: false
tags:
- ghost
- 2017
---

![](/assets/images/ghost/2017/05/DSC07771.JPG)
Suddig bild men såhär känner jag mig. Lagom pepp, lagom sne, lagom glad, lagom tveksam, lagom luddig.

Imorgon är jag iväg på sjukhuset från 08-16 för att göra årskontroll från hjärttransplantationen. Jag skulle tippa på att för två år sen hade de en stor diskussion om dom skulle dra ur min respirator eller göra hål i halsen så jag skulle ha den där, för att slippa hela slangen över ansiktet ner i halsen.. Vet iallafall att jag hade varit vaken så pass att jag är kontaktbar i fem dagar men hade fortfarande inte fått ur respiratorn. Det var först 10 dagar efter att jag vaknat, vilket var typ en månad från att jag sövdes ner.

Jag är så pepp på att göra kontrollen imorgon, dels vill jag veta tandstatusen och sen även prata lite med läkaren men framförallt vill jag göra arbetsprov.
Ett år innan transplantationen gjorde jag ett arbetsprov (man cyklar med elektroder på bröstet, och en mask över mun och näsa för att mäta syre och man cyklar till maxansträngning).. Det arbetsprovet visade att jag hade VO2max (maxvolym syre) ca 9 ml/kg/min och normalt för kvinnor är ca 40. 
året efter TP gjorde jag också en sån här grej men fick aldrig reda på mitt resultat, och jag skulle tippa på att det var ungefär lika dåligt då eftersom jag mådde så fruktansvärt jävla dåligt fortfarande då.. Ville dessutom inte leva så min kämparglöd att fortsätta "lite till trots att jag känner att jag dör" fanns nog inte där..

Ska hursomhelst bli kul att kolla lite saker :) Även om jag är lite wierd i huvudet/sinnet.. Är väl bara så fett orolig att något ska vara åt helvete som vanligt.. Ska ju självklart kolla huden med och ärligt talat är jag rätt rädd för två stycken leverfläckar som jag har.. Dels en på halsen och sen en på skuldran..

men äääsch, vi får helt enkelt se imorgon och vänta litet tag på testsvaren!
