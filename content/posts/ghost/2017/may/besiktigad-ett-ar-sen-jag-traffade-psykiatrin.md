---
title: "Besiktigad + ett år sen jag träffade psykiatrin"
date: 2017-05-18T17:56:56+01:00
slug: besiktigad-ett-ar-sen-jag-traffade-psykiatrin
draft: false
tags:
- ghost
- 2017
---

Ah. Så årskontrollen gjordes och det gick bra (förutom att det tog EN TIMME att sätta en nål... for realz..). Började med hudläkaren, han hade en gubbe på besök som skulle bli läkare och även om man klär av sig helnäck och det var en typiskt dålig nakendag så fick han vara med. Känns dumt att inte ge människor chansen att lära sig trots allt. Dom kollade igenom mig och ville plocka 2 st som ändrat sig, jag ville dock att dom skulle ta en till. Så när jag får tid på plastik (det fanns inte tid på hudmottagningens egna operationssalar) så plockar de en på halsen, en på skuldran och en på ländryggen.
Sen var det dags för att sätta nål och spruta in lite Jod (iohexol-clearence mätning för njurarna) och det var det DRYGASTE jag gjort. Fyfan vad tid det tog och det fuckade upp hela schemat för dagen såklart. 
Därefter blev det arbetsprov. Körde dock utan mask för de inte ville veta VO2max denna gången utan bara se hur hjärtats arbetskraft är. Var dåligt men bättre än förra året \o/

![](/assets/images/ghost/2017/05/eko.jpg)

Sen läkarmöte, där det inte blev något vettigt att samtala om alls.. mest för stressad p.g.a tidsfuckup.. Efter läkaren drog jag till ultraljud på hjärtat. Det såg fint ut :) Sen tillbaks till njurtestet för att ta prov efter 4h från att dom sköt in jod i ådrorna. 
Sist var tandläkaren. De var inte jättenöjda, men inget stort problem, mer bara att mina mediciner äter lite på tänderna...

Förövrigt var det exakt ett år sen idag som jag fick träffa en psykiatriker (i 10 min) och jag var själmordsbenägen.. Han sa att jag var frisk och fick gå inom 10 min från att jag såg honom första gången. Då var jag as förbannad på hans beteende, men samtidigt så mår jag ju bra nu - så han kanske ändå lyckades göra en bra bedömning så snabbt?... Oavsett extremt skönt att jag inte längre mår så dåligt.
