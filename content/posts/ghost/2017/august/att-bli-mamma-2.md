---
title: "Att bli mamma genom någon annan - Vad vill jag?"
date: 2017-08-15T08:52:45+01:00
slug: att-bli-mamma-2
draft: false
tags:
- ghost
- 2017
---

![](/assets/images/ghost/2017/08/16357174_1198462030267948_1146939106_o.jpg)

Helvete alltså. Det här inlägget kommer bli så JÄVLA långt. Och det är en av de värsta grejerna jag någonsin tänkt på, det värsta jag hela tiden försöker trycka bort. Men varje gång det slår tillbaks mot mig så går jag sönder fullständigt. Jag hittar aldrig något svar, och jag har tänkt på det här i 8 år.. Nu skriver jag ner det här. För jag behöver hjälp att tänka. Jag behöver hjälp för att ta beslut över min framtid - för tar jag inte ett beslut nu kommer jag bara låta tiden gå. DÅ om något bör jag skämmas.
Slösa med livet så. Livet som jag fick tillbaks efter att jag kämpade mig förbi alla dödslekar och segrade.. 

![](/assets/images/ghost/2017/08/bytahjat.png)

Drog runt på min bräda förra veckan och kände att jag kunde göra ALLT i livet igen. **ALLT.** Kunde vara *preciiis* som vem som helst. P.O.D - Alive var i lurarna och jag bara kände mig så belåten och nöjd med livet..

Everyday is a new day
I’m thankful for every breath I take
I won’t take it for granted
So I learn from my mistakes
It’s beyond my control, sometimes it’s best to let go
Whatever happens in this lifetime
I feel so alive for the very first time 
And I think I can fly

Jag mår inte längre dåligt över mina sjukdomar. Jag har anpassat mig till de små (dock enormt många) förändringar det innebar i mitt liv.. Men jag är inte nöjd med hur jag lever mitt liv NÄR jag väl, på riktigt, börjar fundera.
![](/assets/images/ghost/2017/08/avgr-ns.png)


När jag var 18 år var jag tvungen att ta mitt första beslut gällande om jag ville ha barn eller inte. 18 år? seriöst jag hade inte ens gått ut gymnasiet.. Då skulle jag byta klaff i hjärtat. Valde jag en mekanisk klaff skulle jag slippa operera mig igen, men jag skulle inte kunna få barn. Valde jag biologisk klaff kommer den max hålla i 10 år (min höll i 1 år innan den läckte, satt kvar till transplantationen som var 5 år efter xD) men du kan få skaffa barn. Anledningen till att man inte skulle kunna skaffa barn var för att jag skulle äta Waran (blodförtunnande) ifall jag valde en mekanisk klaff.
Jag valde biologisk, som sagt. Trots det behövde jag äta Waran. Det blev inte en jättelyckad operation kan vi säga... Så när jag beklagade mig till min läkare (herre, såklart.) om att jag vill ha möjlighet till barn när jag är äldre så sa han kort och gott att "med de felen du har bör du inte ens fundera på det, du är en 3a i den här kategorin och 4 är värst, det är bättre att du glömmer det". Ni som följt mig länge minns kanske detta. Hade på den tiden aldrig i mitt liv blivit mer sårad och nedslagen. Sen dess har jag nog fått några tiotals större, värre smällar...
Jag flyttade till Linköping och fick en ny läkare här. Dom konstaterade att min nya klaff läckte och samma sak gällde fortfarande, men de pratade om att jag kanske kunde träna upp mig till en kategori 2.. Lite större möjlighet då men de rekommenderade det fortfarande inte.
Efter ytterligare något år så konstaterades hjärtsvikten och jag började få manicker inopererade för att kontrollera hjärtat.
![](/assets/images/ghost/2017/08/finakropp.jpg)
*Såhär älskade jag mig själv. Hade mina 2 stora ärr och 4 pluppar.. men kroppsförändringarna som följde åren efter var otroligt jobbiga ända tills man blev apatisk och bara vande sig vid att man förändrades typ veckovis.... Tycker nu, äntligen igen, att jag börjar återfå min kroppsform som jag är van vid. Känner mig äntligen stark igen, är inte bara en klump av kött utan muskler.. Jag är jag igen, men med en jävla massa fler ärr.*

En ytterst mini chans att kunna skaffa barn fick jag när jag hamnade hos min transplantationsläkare Laila (som jag alltid talat så gott om, ni som har koll). Hon sa att man skulle fungera nära på "som vem som helst" efter en hjärttransplantation. Jag frågade henne även under processen, när jag fått mitt hjärta och skulle rehabiliteras, om chansen fortfarande finns fast jag är så sjuk även efter TP. Hon sa att "du ska inte fokusera på det nu, men jag vill tro på det"..
Strax efter bytte hon jobb och jag hamnade hos en kunnig man. Han och jag pratade om barn för ungefär ett år sen, då han rakt, klart och stadigt sa "nej. Det finns andra nöjen i livet men barn ska du inte skaffa dig"..
Konstigt nog blev jag inte HELT förstörd, hade ju hört detta mer eller mindre sen jag var 18 år...  Jag accepterade det, kom över det och tänkte VERKLIGEN på att jag kan hitta annat att drömma om, att leva för. Jag letade febrilt efter nya saker och hittade många roliga saker, som jag innerligt ville hålla på med.. Men ÄNDÅ satsade jag aldrig på något av dom.. Var väl rädd där med antar jag.. Men Jag kände tillochmed ett tag att jag inte ens ville ha barn. Det var lätt att tänka så med, för Wiktor ville inte ha barn och då såg jag vår framtid som barnlösa men med mycket pengar till att resa eller annat.. Oftast så ignorerade jag bara tanken på framtiden över huvud taget.. Men för ca 2 år sen så sa wiktor att han vill ha barn, jag fortsatte dock att ignorera framtiden..
Men 2 saker hände i helgen som fick mig att tänka på framtiden.. Dels träffade jag MT och han sa en sak där jag fick känslan av att vara onormal och inte som alla andra igen (vilket inte är en konstig känsla för mig, men det störde mig ändå att jag aktivt tänkte på det och kände mig återigen besviken över hur mitt liv är, även om det är hyfsat bra liv) och det andra som hände, som fick mig att gå sönder inombords var hemma hos mamma...
Jag såg min mamma leka med ett barn (hennes mans barnbarn) och jag bara kände fyfan. FYFAN att jag inte kan ge detta till henne och FYFAN att jag aldrig kommer kunna ha det där som alla andra har. Och omedelbums kände jag precis som för ett år sen. Jag har ett liv, men inget att leva för.

men måste jag ha <U>något annat</U> att leva för? Måste jag verkligen ha en unge för att känna att mitt liv är som jag önskar ha det? det är ju sinnessjukt. Jag VET ju att jag är lycklig av annat också. jag VET ju att jag har ett bra liv som det är.. men det är liksom inte riktigt nog kanske? Inte vet jag. jag vet ju inte ens om jag på riktigt vill ha barn längre, för det är SÅ MYCKET runt omkring. 
Först och främst vill jag bara säga att SJÄLVKLART är valet att bli mamma stort oavsett vem som ska bestämma sig. Det är ju livsförändring å det grövsta..<br> Men för mig är det är inte bara att knulla och vänta 9 månader utan processen med surrogatmödraskap är så jävla mycket större och riskerna är så mycket värre... Anledningen till att jag skriver om surrogatmödraskap är för att det är min största chans att få barn, OM jag vill ha det. Nämner även adoption och det vanliga sättet längre ner men framförallt fokuserar inlägget på hur jag ska ta beslut om huruvida jag vill bli mamma eller ej m.h.a. surrogatmödraskap.

![](/assets/images/ghost/2017/08/avgr-ns-2.png)

Jag kan inte ens hela processen såklart men varje steg kostar och de steg jag vet är t.ex:
1. Hitta byrå som förmedlar kontakt med surrogatmödrar/värdland och självklart ha möte med byrån
2. Läsa på om lagar och regler och myndigheternas arbete i både Sverige och det "värd land" som man väljer.
3. Förberedelser och sen åka till värdland och frysa ägg, svindyrt och utöver det risk för min hälsa att ens resa men whatever typ.
Det är nämligen olagligt här hemma att ta ut sina frysta ägg om man inte ska använda dem själv inom fem år, det är olagligt att ta ut i syfte att göra surrogat, olagligt och omöjligt att frakta/transportera embryon, ägg, sperma ur landet/över landsgränserna..
4. Testa ifall embryona tar sig (brukar oftast ta ett par gånger, också dyrt ofc)
5. När det väl blivit något så DÅ kan vi vänta de där 9 månaderna, men oftast reser man till värdkvinnan några gånger under perioden både för man vill och för de ska känna sig tryggare. OCH Förhoppningsvis sker inte missfall de första tre månaderna
6. Förlossning (som förhoppningsvis går bra)
7. Juridisk och administrativ process för att man ens ska få vara vårdnadshavare på riktigt i Sverige.
Detta är som sagt processen i stora drag. Då räknar vi med att jag såklart inte ska bli dödssjuk under tiden eller att lagar och regler inte ändras under tiden (t.ex. nu för tiden får man inte längre göra detta i indien som var mest vanligt förr. De hjälper bara indier och inte utländska familjer längre) och att allt bara flyter på. Men hur ska man ens kunna ha ett "normalt liv" här hemma med jobb eller studier och samtidigt sköta allt annat med resor hela tiden? Och pengarna ska vi inte ens tala om. Fyfan vad dyrt det är.. Men pengarna ser jag inte som ett problem alls, jag är rätt säker på att jag kommer få hjälp på den fronten MEN det jag ser som ett problem är min moral.

![](/assets/images/ghost/2017/08/avgr-ns-3.png)

Eftersom jag har vart inne på det här spåret i så många år, har jag såklart gjort en del research både rent moraliskt och även informationssamlande. Det är SÅ MÅNGA barn av de här som mår dåligt av att de mer eller mindre blivit köpta och känna pressen av hur önskade de är.. och hur tacksamma de måste vara för man faktiskt gav dom liv... Finns så många som är emot surrogatmödraskap och dom sidorna ger mig mycket insikt till varför det är dåligt. 
Nog för att jag som feminist har SVÅRT NOG för att ens köpa en annan kvinnas kropp, men sen ska man också tänka på barnet. Finns t.ex. [den här hemsidan](https://anonymousus.org/) där flera barn födda av surrogatmödraskap samlat sig och uttrycker sin sorg, uppgivenhet och hur förbannade dom är på deras föräldrars val att skaffa dom.

Vem gör jag det här för liksom? Vem är detta rätt för?
Barn är ingen rättighet, jag vet detta. Ändå känner jag att det vore "mysigt och trevligt" men det är SÅ LÅG NIVÅ av reflektion om jag ska ta ett sånt stort beslut som absolut inte bara påverkar mig. Dels påverkar det kvinnan jag använder mig av, det påverkar mig, det påverkar barnet, pappan och troligtvis alla jag har runt mig OM jag skulle dö efter att jag väl valt att skaffa barn.
Jag vet redan att jag absolut inte vill utnyttja en kvinna på det sättet. DET VET jag vad jag känner och tycker kring.
Jag skulle absolut kunna tänka mig att en främling eller en vän ställer upp av välvilja (eller för de gillar känslan av att vara gravid) och man gemensamt gör det utomlands (det är inte ens lagligt med surrogatmödraskap i sverige om båda parterna vill det och ingen betalning sker)..
Läste två historier om det igår: en i [expressen](http://www.expressen.se/nyheter/anna-41-bar-pa-en-annan-kvinnas-barn/) och en på en [surrogatinfo-sida](http://www.surrogat.info/zberattelser/surrogatmamma-berattar-darfor-ville-jag-foda-barn-at-nagon-annan/) igår och det var så fint hur hon i expressen artikeln beskrev *"– Jag tittade på mina egna barn och kände hur lyckligt lottad jag är. Jag ville att paret skulle få uppleva samma sak, säger hon.*
Men det är också så komplicerat. Ska jag då acceptera att nån PÅ RIKTIGT vill typ lägga ner 9-12 månader av sitt liv bara för att hjälpa mig? vem FAN I världen är så osjälvisk? Jag hade kanske vart det förr i tiden när jag inte var cynisk och realistisk, men nu för tiden tror jag inte att jag hade gjort det..


![](/assets/images/ghost/2017/08/avgr-ns-1.png)

Och angående **ADOPTION.** Jag är inte MEGA insatt, bara lite. Men det jag fått fram av min research är att de ytterst sällan låter en sjuk människa adoptera - eftersom den sjuka individen inte kan garantera att man lever tills barnet är vuxet. 
Vilket återigen får mig att tänka på: om adoptionsbyråer som jobbar för barnens bästa inte anser att jag är barnens bästa - skadar jag då mitt barn? Skaffar jag en unge med surrogat bara för mina egoistiska val? Vad är bra för barnet egentligen?
känner ni par som adopterat eller någon som gått igenom nån som helst process med adoption, surrogat, IVF så kanske de har lite mer koll på exakta lagar och regler.. Men detta är vad jag vet hittills och bara dom moraliska problemen stoppar mig att gå framåt.
Ekonomin kommer ju sen. herregud. Det enda valet jag har där är att snylta hos min mamma.. Hon har sagt att hon mer än gärna vill göra detta för mig, om jag vill dvs. Men samtidigt. Den mängden pengar...

Sen har vi ju självklart **the old fashioned way.** Sex och sen föda/kjesarsnitt. Utöver att jag är 149 cm och väger 40 kg så har jag ju mycket fler begränsningar i att bli gravid. Kroppens påfrestningar på organen är jobbigt för vem som helst, och de organ som påverkas mest är hjärta och njurar.. Vilket är det som är mest svagt på mig.. även lungorna såklart.
Senast jag pratade med någon läkare om detta så blev det ett rakt nej. "Du kan hitta annat i livet att njuta av"
och JA. jag tror det med. men det är som i filmen "you before me".. Its a good life, but its not my life.
 Men som sagt. tror inte jag är fysiskt kapabel till att hålla en unge i magen. Men även detta ska jag återigen ta upp med mitt läkarteam.. 
Då vore allt så JÄVLA lätt helt plötsligt (förutom ifall jag skulle dö av graviditeten eller kjesarsnittet då xD men tvivlar starkt på det)..
![](/assets/images/ghost/2017/08/maxresdefault--1-.jpg)

Nu till den viktigaste punkten, som jag redan tjatat om innan. **Vad vill jag?**

Vill jag ens ha barn längre? Vill jag verkligen det, när jag tänker på alla omständigheter? Jag vet inte. 
<br>Ungar är skitjobbiga, sure. Men ungar är också underbara.
Jag frågade en killpolare som jag verkligen spontant inte känner som nån kärleksfull fadersfigur eller liknande, och jag tror inte ens att han kanske VERKLIGEN ville ha barn när dom bestämde sig.. Men jag frågade honom om även han känner som alla beskriver. Att livet är mer värt, att man älskar barnet på ett helt nytt sätt. Och han sa ja. Jag trodde inte ens det. Jag frågade honom mer för jag ville ha en bekräftelse på att folk överdriver när det gäller barn. Men istället svarade han att jo, det är som alla säger.

Hur mycket av min vilja till att ha barn grundar sig egentligen i att jag vill ge mina föräldrar möjlighet till att vara morföräldrar? Hur mycket av min vilja gäller att jag känner press från samhället? Hur mycket av min vilja gäller att jag "vill vara normal" och "kunna ha möjlighet"? Hur mycket av min vilja är bara naiva drömmar från när jag var yngre?
Ingen aning. Wiktor sa då att "spelar väl ingen roll vart viljan kommer ifrån så länge du känner att du vill"
och spontant vill jag. Om jag bara kunde knulla och vänta 9 månader och allt hade fungerat som hos vilken annan familj som helst, SURE ge mig en jävla unge eller två. men nu är ju inte det fallet. Så vill jag verkligen?

Jag kan självklart se mig själv i framtiden som en mamma, som jag drömt om så många gånger. Perfekt dag när kvällssolen ligger på mot köksfönstret där mitt barn sitter och fipplar med något. Det känns så mjukt och så äkta. Jag vill SÅ GÄRNA ha det där, en fin familj. Villa volvo vovve liksom. Jag vill visa min unge sann kärlek, gränslös och villkorslös.
Jag vill vara med att uppfostra en individ till att skapa en bättre framtid. Och jag känner att jag skulle göra ett förbannat bra jobb, jag tror verkligen att jag hade vart en bra mamma i det vanliga scenariot där jag ser hela livet som en rosa dröm av eufori när jag tänker på det. Allt ska vara så jävla bra och lätt. Verkligheten är såklart inte så med en unge, oavsett. Men var är verkligheten då?

Jag kan också se en helt annan verklighet. Om vi fantiserar ihop att jag testar att köra surrogatmödraskap i whatever land. Jag och wiktor (eller whoever) får biologiska barn, troligtvis två stycken samtidigt eftersom det är ofta så vid surrogatmödraskap. Jag blir dödssjuk igen, kanske t.o.m. när vi är utomlands och ska fixa hela grejen. Vi får hem barnen, går igenom rättsprocesser etc för att få vara vårdnadshavare, jag är sjuk under hela deras uppväxt och SUGER DASE som mamma. När barnen är 9, 10 år så dör jag.  Jag dör och lämnar efter mig två små (redan söndriga) själar. En sambo som säkerligen går sönder fullständigt (oavsett hur lugn, tålmodig och starkt psyke vem som helst haft.. tror inte man pallar) och påverkar ALLA i min omgivning med nya krav och nya utmaningar som dom inte ens hade någonsin behövt bry sig om ifall inte JAG tog valet att skaffa barn när jag inte ens skulle ha några från början
Ha kvar den här avsmaken i huvudet. 
Det kan vara en verklighet.

Så vart inihelvete i det här spannet mellan euforisk familjedröm till scenariot där jag dödar 3 själar och dör själv hamnar verkligheten då?
Inte en jävel vet. Och jag behöver hjälp med att ta ett beslut.
För självfallet påverkar jag andra.
Inte bara om jag köper en kvinnas kropp vilket jag har svårt nog att smälta, utan om jag dessutom GÖR det och allting går åt helvete med mig - då har jag förstört MINST två liv (barnet och pappan) och påverkat massa andra.


Sen är tanken på genetiska uppsättningen också i mitt huvud såklart. 
Tänk om mina fel är genetiska? än så länge har dom inte hittat något men tänk så skaffar jag mig ett barn som bara är dödssjuk? Eller om ungen ens bara får ADHD.. är det svårhanterligt? Men det är ju bara en minimal tanke i allt. Tror man klarar av svåra barn även om man har det svårt själv.. Är bara så jävla orolig att jag gör fel som vill ha barn, för det kanske inte är barnets (eller någon närståendes) bästa. Kanske inte ens det bästa för mig liksom..

Sen har såklart tanken slagit mig om att bli ensamstående. Huff. Inte för jag känner att jag behöver en man som tar hand <U>om mig</u> just, men för jag är så orolig över att jag kommer vara en dålig mamma ifall jag blir sjuk igen, vilket ändå är ganska jävla troligt... Det är inte värt för barnet alls.
jag skulle så gärna vilja veta historier från barn som växt upp med sjuka föräldrar, jag har ju redan sökt på barn som är "surrogatbarn" som jag skrev ovanför.. och det får mig bara ännu mer tveksam. 
Det är såklart olika från människa till människa.. Ta t.ex. adoptivbarn. Vissa av dom blir besatta av att hitta sina biologiska föräldrar och vissa bryr sig inte alls.. Så klart. Men tänk om mitt barn, ifall jag går igenom detta och allt ändå fungerar hyfsat bra. ungen har en ok uppväxt.. ÄNDÅ kan hen känna att jag är hemsk som köpt hen mer eller mindre och utöver det (omedvetet) "sätter press" på att hen bör känna sig tacksam för hen var önskad och att "jag la allting i mitt liv, pengar, tid, allt(!!) " på att få just hen som unge, istället för att göra något annat med mitt liv.

Någon gång när jag är riktigt sjuk igen (fysiskt), om jag får bältros eller liknande och ligger inne på sjukhuset så måste jag tänka igenom detta igen. Känna hur valet känns då, för troligtvis kommer jag vara till och från sjuk under barnens uppväxt.

Vad hade ni gjort?
Jag blir bara apatiskt över att ens tänka på det, för jag har tänkt så många gånger på det och kommer alltid fram till samma slutsats: jag vet inte om det är värt det. 
Hela mitt liv har jag vart naiv och hoppats, tills för 3 år sen då jag insåg att jag måste börja tänka i verkligheten. Reellt. Vad kan hända? Vad är troligt? Jag kan inte bara köra på att mina drömmar blir verklighet för så fungerar inte livet. Jag kan inte önska saker tills de existerar, det är bara dumtänk.
Så snälla, hjälp mig tänka.


