---
title: "Mitt första jobb - Disciplin och rutin."
date: 2017-06-28T18:56:17+01:00
slug: mitt-forsta-jobb-disciplin-och-rutin
draft: false
tags:
- ghost
- 2017
---

![](/assets/images/ghost/2017/06/16326673_1198419113605573_1958639788_o.jpg)
För två år sen nästan på dagen blev jag utskriven från sjukhuset efter 10 veckor där. 2 år senare har jag skaffat mig ett nytt hjärta och fått min examen samt mitt första jobb. Det är bara en åttondels tjänst men jag tror att det är bra att börja där. Jag är så jävla redo igen att börja med mitt liv på riktigt igen. Även om det känns lite som ett nederlag att jag som förr var så ambitiös och jävla överdriven i min jakt på att komma framåt, bara fått ett litet vanligt jobb på 12.5% men det är bara för jag hela tiden har så sjukt svårt att acceptera hur jag är nu, och inte är som jag var förr.
Jag KAN inte göra som innan, jag har inte fysik till det än. Och då är det nog bra att börja med en så liten tjänst, försöka få ihop mitt liv och min vardag ens.. för jag har fortfarande inte alls bra dygnsrytm, träningen går bra tills jag blir sjuk sen tappar jag allt igen.. jag behöver börja ta hand om mig själv på riktigt och tyvärr aktivt jobba med att skärpa mig och jobba med att må bättre fysiskt.

Är pepp på det dock, känns som det är dags. Och jag vill framåt.
Utöver att jag får öva på att få ett vardagsliv igen så kommer jag äntligen få testa på konceptet arbetskollegor. Har länge velat se hur det där är.

Var på sjukhuset idag och gick igenom allt som utreddes på årskontrollen. Hud skrev om fläckarna jag ska plocka, tandläkaren skrev om lite plack och att jag bör träffa nån mer under året än bara han en gång (redan fixat!), ultraljudet var fint och lungornas tryck lika så.  Njurarna låg på 30% med sitt clearence prov. Arbetsprovet på hjärtat var dock inte förbättrat, men inte heller sämre. Diskret förbättring, max, skrev dom.. haha.. 
Ska börja powerwalka 30min / dag minst sen träna 2 gånger i veckan med.

Bältrosen är förövrigt fortfarande kvar och jävlas på så vis att det KLIAR SÖNDER. Har utöver det även fått petekier (men ew. Tänkte ta en bild från google men de utslagen såg ju för jävliga ut. Mina ser ut som små små små röda nålstick) för att mina trombocyter är lite låga så då blir det små blödningar i huden tydligen.

Men ! livet går fram, även om jag hela tiden har nån skit going on. Är dock redo för att kriga framåt lite igen. Fick lite ångest samma dag som jag fick jobbet, för jag trodde att all ersättning etc skulle fucka upp och jag var tvungen att lägga as mycket tid och ork på det men SOM TUR ÄR så rör dom inte nånting där när det är en så liten tjänst, för de vill att man ens ska ut och våga testa. Har faktiskt aldrig haft det struligt med F-kassan när de väl hittade en lösning för nån som aldrig jobbat men ändå är sjuk. 

