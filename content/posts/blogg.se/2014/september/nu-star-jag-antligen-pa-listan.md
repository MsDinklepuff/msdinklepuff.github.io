---
title: "NU står jag ÄNTLIGEN på listan!"
date: 2014-09-12T16:28:13+01:00
slug: nu-star-jag-antligen-pa-listan
draft: false
tags:
- blogg.se
- 2014
---
Åh hej!  
Jag mår riktigt bra (okej, jag har huvudvärk men det är skitsammma!) idag, har vart hos läkaren och fått min personsökare för nu står jag äntligen på transplantationslistan!

Igår kom samtalet om att jag ska byta hjära, nu är alla läkare eniga att de inte kan göra något annat för mig. Så från och med idag fram tills maaaax 2 år så kan dom ringa mig när som helst (tydligen vanligst på kvällen och natten eftersom de ska kunna utföra operationerna någonstans och de flesta operationsenheter är upptagna på dagarna) ringa mig och säga att de har ett hjärta! Haha herregud det är helt surrealistiskt och jag kommer få sån panik och bli virrig när de väl kommer med det samtalet.  
  
Jag är iallafall VÄLDIGT glad över hur läget är nu, jag vill bli frisk.  
Ska fortsätta att bli bättre på att borsta tänderna, tvätta/sprita händerna och inte bita på naglarna, för sen efter hjärtbytet så kan jag få så mycket bakterier och skit p.g.a. sånt när jag äter immuno-suppressiva mediciner så det är ingen bra idé om jag inte vill ha infektioner hela tiden.  
  
Sen ska jag även bli EXTREMT duktig på att ta alla mina nuvarande mediciner i rätt tid och rätt ordning, för nu slarvar jag lite men det kan jag inte göra sen över huvud taget, för det är ingen bra idé om jag inte vill ha mitt hjärta bortstött av min kropp.  
  
Jag har kämpat länge, men än är inte kampen över. Det kommer vara extremt jobbigt efter operationen (när den nu sker, väntan kan också vara jobbig) eftersom jag ska åka in en gång i veckan till sjukhuset för prover och biopsi på hjärtat (de går via halsvener eller vener i ljumsken upp till hjärtat och knipsar av en bit) i ett halvår, så det blir ju ca 26 sånna första halvåret. Dessutom provtagningar o.s.v. stup i kvarten och mixa med medicinerna, men NU ÄNTLIGEN känner jag för att kämpa igen. Jag är så lycklig just nu att jag tror inte ni förstår min känsla. Åh<3.  
  
Jag kommer kunna få må bra och ha ett liv igen, det är värt alla biopsier alla dagar oavsett om det gör ont.

![](/assets/images/blogg.se/mmmillz_52f51cc788e59d247f4d3365.jpg)