---
title: "Sjukskriven"
date: 2014-09-15T22:43:48+01:00
slug: sjukskriven
draft: false
tags:
- blogg.se
- 2014
---
Hej alla, blir en snabb uppdatering igen eftersom jag pluggar (och har feber och snorar -.-) sista veckan nu.  
Måndagen den 22 september blir jag sjukskriven på fulltid efter att jag protestera och motarbetat det förslaget alldeles för länge för mitt hjärtats bästa.  
Jag är orolig att jag blir knäpp av att sitta hemma utan massa ansvar, men som en vän sa "du får hitta ansvar i annat än skolan. Säg att du alltid ska gå på din sjukgympa. alltid ta din medicin, inte glömma tvätta dig ordentligt och göra allt för din hälsas skull. Ta ansvar där istället!"  
Jag har alltid vart en enormt ambitiös människa när det kommer till skolan . Jag har blivit uppfostrad till att skolan är iprincip det viktigaste i livet... Men mina föräldrar har nu tjatat på mig i flera månader att jag måste fan lägga ner med det, jag stressar och jag förstör för mitt hjärta.  
  
Nu för tiden kan jag knappt gå 50m utan att bli andfådd.. Ska bli spännande och se hur jävligt det blir nu när jag är förkyld för vanligtvis brukar jag ju knappt orka nånting när jag blir förkyld och tänk nu då när jag redan är så dålig fysiskt... jaja..  
  
Det absolut bästa är att jag står på transplantationslistan och jag är riktigt förväntansfull.. Dock känner jag ingen pepp just nu eftersom jag är sjuk.. Bihålorna är packade och det är vidrigt.. Men innan idag var jag aspepp (Y) innan jag blev förkyld..  
  
Jag var hos läkaren i fredags på transplantations-möte och det var då jag blev sjukskriven, ska ta upp mer om det i nästa "att byta hjärta- inlägg" som jag skriver. Men nu fram tills 22 september kommer nog inte mycket ske här på bloggen.  
  
_Förövrigt, MC, jag älskar dig och du borde sluta oroa dig<3 ser fram emot vårt samtal så du kan lugna dig lite._