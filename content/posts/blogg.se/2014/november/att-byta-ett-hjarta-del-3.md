---
title: "Att byta ett hjärta del 3"
date: 2014-11-30T20:40:00+01:00
slug: att-byta-ett-hjarta-del-3
draft: false
tags:
- blogg.se
- 2014
---
Det här inlägget har tagit tid att skriva. Det är myyyyyyycket att gå igenom.. Mina tankar snurrar såklart dag ut och dag in, och alla tankar och frågor ni kan komma på har jag förmodligen själv redan tänkt på.. I intervjun jag gjorde i måndags (ca 3 månader sen, nu...) så frågade en tjej om en sak som jag tyckte var rätt kul att hon tog upp.. Hon sa "Det här låter säkert rätt klyshigt, men .. du ska ju ändå ta bort ditt hjärta, känns inte det som att en del av din själ och sådär försvinner?".. Och det har jag själv redan tänkt på.. Jag har berättat om det här innan, att jag vet inte riktigt hur det är att släppa taget om mitt hjärta som jag har levt med, alltid hejjat på och liksom.. Ja, typ haft som en mental vän konstigt nog. Varje gång det skakar rejält i bröstet så tänker jag "nej kom igen nu, vi skärper oss, eller hur?" och när det blir lugnare i bröstet så mår jag bra och hejar på hjärtat liksom..

23 år och byta hjärta - wtf.  
Jag känner ingen som har bytt hjärta, ingen äldre, ingen sjuk.. ingen! och så kommer jag, ung och ska byta.. känns konstigt.. Läskigt. Som om jag inte klarat livet liksom..  
Tur för mig så bor jag i en tid (och på rätt plats) för att få en andrachans i livet. Jag är väldigt nyfiken på min potential som jag kommer få sen... Alltså.. vanligtvis är min ambitionsnivå rätt hög, och många pratar ofta med mig om att de är förundrade över hur jag orkar med allt trots mina tillkortakommanden i hjärtat.  
Nu för tiden när jag är så sjuk så orkar jag dock ingenting nästan, men bara för nåt år sen så var jag ju högpresterande och ambitiös på flera plan (skola, hemmet, självförverkligande delar m.m.) och jag tror det kommer bli ännu mer så senare.  
Jag är sjukt pepp på det.. Jag tänker mig att med mer energi kan jag fan bara bli bättre..Kanske blir en sån där bloggande tjej som alltid har perfekt städat på alla bilder och gör goda kakor stup i kvarten? HAha sånna man blir irriterad på för allt verkar så perfekt i deras liv men egentligen avundas man dom..  
Vi får se hur det blir, men jag ser hur som helst fram emot att ha minst min vanliga ork tillbaks.

Ytterligare en sak jag har funderat på är om jag kommer bli varm? Jag fryser alltid nu men efter hjärtbytet så kanske jag inte gör det? När cirkulationen fungerar som den ska och mina ådror vidgar sig?  
  
Wiktor tycker inte det ska bli nice om jag blir varm, men det är sånt man får ta.. dessutom är jag (och även han lite) orolig över att jag kommer bli "för mycket" för honom om jag har ÄNNU mer energi än vad jag hade förr.. Men jag tänker mig att sånt klarar man av tillsammans ändå. Jag behöver ju inte pusha honom till att göra saker bara för att jag själv vill det.  
wirres tycke om detta

Dock så blir min framtid också förändrad inte bara till all bra potential energi jag kommer få.. utan även en massa livsstilsförändringar som måste göras. Mycket p.g.a att jag har så lågt imunförsvar och infektionsrisken är extremt hög..  

1.  Jag måste **typ alltid  tvätta händerna**.. Jag gillar inte det för jag blir så jävla torr... men ja, det behövs göras ofta och helst ska jag även ha en handsprit med mig 24/7.
2.  Jag måste **sluta bita på naglarna** (vilket jag efter 3 månader redan har lyckats med! :D (började inlägget för ca 3 månader sen, herregud xD))
3.  Sen har jag ett stoooooooooort problem som går lite hand i hand med att sluta bita på naglarna..När jag slutar bita så får jag långa naglar.. och jag älskar att riva på mig själv. det är så jävla gött.. men det kan jag såklart inte hålla på med eftersom jag river upp mitt skin och då kan infektion ske.. Sen gör jag även det när jag är uttråkad.. Typ sitter och pillar med händerna i ansiktet, börjar riva och får sår.. så ja.. **sluta riva på mig själv**
4.  **Borsta tänderna varje dag, två gånger..** Samt använda tandtråd och munskölj varje dag.. vilket jag har blivit myyyyyyyycket bättre på. Förr borstade jag sällan ens varje dag.. Nu har jag vart rejält duktig på det, men sista tiden har jag vart sjuk mycket och då glömmer man bort enklare. Man är febrig och borta, trött när man ska sova och bara lägger sig utan att tänka sig för.. Dock känner jag att jag är betydligt bättre nu än för två dagar sen så jag ska ta tag i det här ikväll och fortsätta med rutinen.
5.  **Inte glömma mediciner ever och alltid alltid alltid ta dom samma tid**.. Jag är rätt orutinerad på att ta medicin trots att jag gjort det i mååånga år.. Det blir inte alltid samma tider, det blir tillochmed att jag glömmer det vissa dagar (ännu värre nu när jag är sjukskriven och int ehar någon rutin på dagarna, herregud..) och det går såklart inte sen när jag bytt hjärta.. Jag har redan börjat öva inför det genom att verkligen försöka ta min medicin rätt tid och inte glömma den, det går väl sådär men bättre att försöka än att inte göra det.
6.  **Duscha mer än 1 gång i veckan**.. Det låter rätt snuskigt att jag inte duschar oftare men det beror på flertalet saker.. 1.jag är rädd för vatten 2. det är iskallt att duscha 3. det är fysiskt jobbigt att duscha och 4. jag känner inte att jag behöver det oftare än så.. men anyway, sen så måste jag vara mer renlig av mig och då räcker det inte med att duscha en gång i veckan, så det är något jag måste ändra också. 
7.  **Inte äta mat som på något vis kan uppfattas rå** (medium stekt kött, rökt fisk, sill mm) eller som stått framme ett tag...Även om chansen är liten att råa grejer har mycket bakterier som är skadliga så är det inte så liten chans om man tänker att ens immunförsvar är typ noll... Och detsamma gäller mat som stått framme, det samlar på sig bakterier och jag bör inte äta det ifall det inte serveras rätt kvickt från spisen..

Det jag skrivit om kan tyckas vara petitesser men detta är bara saker jag kommit på nu över några minuter.. det är mer saker som jag ska förändra med min livsstil (tex ska jag börja träna.. HAHA! camilla lat person nr 1... men ja, det måste jag göra...) och även små saker är väldigt svårt att förändra med sig själv.. Försök själva tänka er in i 7 små saker ni ska förändra i ert liv och verkligen åstadkom dom (allra värst är det med mina "vanor" som jag bara gör utan att tänka på det, typ riva mig eller lägga mig utan att borsta tänderna)..