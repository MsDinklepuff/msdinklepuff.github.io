---
title: "Jag är mer, så mycket mer, än just det där."
date: 2014-05-01T10:45:34+01:00
slug: jag-ar-mer-sa-mycket-mer-an-just-det-dar
draft: false
tags:
- blogg.se
- 2014
---
Det här inlägget blir långt. Och det handlar om mina upplevelser, från barn till vuxen, där jag har stött på saker som jag nu i äldre dagar känner att jag inte skulle behöva gå igenom. Som jag gick igenom bara för att jag var tjej, bara för att världen ser ut såhär och det är för jävla fel och behöver ändras.

Upplevelser från barn till vuxen:  
  
**Jag var 6 eller 7 år,** gick på tenhultsskolan och jag minns det här så tydligt.. För ALLA i vår åldersgrupp (alltså min klass plus alla paralellklasser) var ute på den rasten och hade bestämt sig för att göra ett gemensamt arbete.  
Det hade regnat sjuuuuuuuukt mycket och det var vatten som gjorde att brunnarna blev överflödade, och vi skulle alla leda vattnet "rätt" (en väg som någon valt ut antar jag) genom att bygga sandmur runt vattnet så vattnet åkte just den vägen..  
och vi arbetade med spadar, händer, bandylubbor, hinkar osv för att transportera sanden till rätt ställe..  
Vi hade också ett barn med damp med oss (jag är rätt säker nu i efterhand att han hade damp iallafall..) som alla var lite rädda för, eftersom han kunde flippa.. och jag ville låna hans bandyklubba för att fixa en sak som trillade sönder, men istället för att ge mig den så tog han och skvätte AS SMUTSIGT vatten på mig och jag blev jävligt arg.  
  

Jag var rädd för vatten och DESSUTOM var det nedvärderande för att vattnet var smutsigt och han var den som alla redan var rädda för, men jag ville ändå försöka vara snäll och prata med honom.. Så gjorde han så..  
jag kan förståss inte skylla på honom, han var liten kille och säkert inte diagnostiserad osv.. MEN VAD SOM HÄNDE SEN är det sjuka...  
  
jag stormade in till läraren och var asförbannad och irriterad och super ledsen.. Då svarar min kära lärarinna att "men han gjorde bara så för att han tycker att du är en söt tjej, det är inget att bry sig om "  
_NÄ HÄ?!. USCh._ Så tänker jag nu i efterhand.. men då?  
Då blev jag chockad och bara "okej" .. och var helt plötsligt inte arg längre, utan bara ledsen ..

Och jag var bara ledsen för att jag hade fått klubban i pannan.. inte för att han var elak, för det var ju något jag tydligen skulle förvänta mig bara för han tyckte jag var söt..  
Så jävla sjukt.

  
**MSN** (för er som är väldigt unga och läser detta så vill jag bara förklara vad MSN är.. MSN är ett chattprogram som ALLA använde förr..) hade jag sen jag var typ 10 år.. Och jag minns så väl en idiot som skrev till mig i flera år.. Och man kan ju undra varför jag inte blockade honom och så, men jag var ung, jag trodde han skojade (tills han började bli aggressiv) och dessutom var jag alldeles för stolt. Jag älskade mig själv så jävla mycket, och att han ska ha rätt att klanka ner på mig HELT utan anledning, det köpte jag bara inte..

Han hade väl nån konstig Master/BDSM + pedofil fetish, för dag ut och dag in skrev han saker.. Jag såg aldrig en bild på honom, jag vet inte ens hans riktiga namn men jag minns fortfarande hans msn adress.. Kille\_johan... Han berättade att han var 21 år och bodde i stockholm, det var i princip allt jag visste.. Men det kan ju lika väl vart lögner.

  
Från början minns jag att han bara småpratade och jag undrade vart han hade hittat min msn adress osv.  
Men rätt kvickt kom han in på saker som "vad gör en så snygg flicka om dagarna då?" och jag svarade (för hittills var jag ändå inte arg på honom) något i stil med att det är olämpligt att skriva sånt och annars gör jag väl ingenting.. Sen började han då tycka att jag käftade emot och då var jag en slyna, stygg flicka och diverse andra saker.. Jag skrattade åt saken, för jag var trots allt så mycket mer än bara en 10 åring på msn.. Jag hade mitt intelekt och mina tankar. I min hjärna finns en hel värld, och i den här åldern tänkte jag väldigt mycket på omvärlden och annat..

  
Jag tyckte det var lustigt att han skrev som han gjorde, att han trodde att han kunde trycka ner mig, och att han trodde att han skulle kunna göra mig till en "fin flicka som lyssnar på sin master".. jag var långt ifrån det där och jag såg aldrig honom som ett hot över huvud taget..  
Jag hade kvar honom i åtminstone 2 år, mest för att ha någon att käfta med... Jag minns att jag la upp konversationer med honom i min dagbok på lunarstorm, bara för att visa folk vilka idioter det finns där ute.

  
Jag hade en oftast kul åt honom, MEN hade det vart någon som var osäker på sig själv i den åldern, hade det vart en människa som inte förstår sitt fina värde så hade den människan förmodligen råkat jävligt illa ut.

Att man som TIOÅRIG TJEJ ska få utstå sånt här är bara sjukt!  
Och då har jag bara dragit upp det värsta (mest ihärdiga) fallet och inte alla andra hundratals snubbar som kontaktat mig på Kamrat, snuttis, lunarstorm, facebook (alla är gamla comunity sidor) eller tillochmed vanliga SPELSIDOR .. och börjat konversationen med "får jag se dina tuttar?" eller "U look sexy, wanna talk?" eller annan skitdålig kommunikation.

Jag tänker INTE fördömma nätet här, för er föräldrar som läser detta och har unga barn som sitter vid nätet.  
Ta inte ifrån dom internet, men prata med dom om att det FINNS konstiga jävla människor ute i världen och att det bara är att ta bort dom, även om dom hotar med att dom ska ge dig virus eller att dom ska hitta dig hemma där du bor osv osv, allt är bara skitsnack.

  
Jag har hittat massvis med vänner på nätet. T.ex. spelsidorna, där finns det vissa puckon som börjar med "ålder, kön, namn?" frågor och sen vidare på om man vill "strippa i webcam" eller liknande.  
men sen finns det också skaran av normala människor, som frågar om varför jag gillar spel och varför just det här spelet och självklart namn och ålder men inte på ett så uppenbart vis där man vet vad de vill åt.  
jag har många vänner kvar från att jag spelade vid 11 år ålder, både från sverige och från utlandet, som jag pratar med ofta.  
Så gör nu inte fel val och stäng nätet för människor, utan UTBILDA människorna vid nätet istället.  
  
  
**Första gången i spanien - mallorca**..  
Jag minns inte vilket år det var, men jag var väl typ 12 bast  
Min familj, min kusins familj och farföräldrarna var på resa..  
Det var den första morgonen som vi var på mallorca och alla går ut..  
Vi går bara över gatan från hotellet, allihopa, och ska ta en buss..  
Jag och min kusin ställer oss bara några meter där ifrån för att prata och då åker det förbi en bil och tutar och skriker EY SEXY.. På morgonen. Mitt i trafiken. Till oss? Små jävla ungar...  
Jag blev så jävla förvånad.. Jag har aldrig vart med om sånt förut.. Inte att folk skriker efter en ?  
Jag och min kusin tittar på våra mammor förvånat, och dom svarar "bryr er inte om det där, sånt händer"

  
I denna storyn är det JÄVLIGT sorgliga saker. Dels att små barn blir raggade på och dels att de äldre kvinnorna är så vana att de bara viftar bort skiten som "sånt händer".. Och att jag förstod att såhär var det tydligen världen över, inte bara i sverige.. Men det verkade lite värre i spanien, för här skrek människor efter en, det hade jag ännu inte upplevt i sverige...

  
**Men första gången i sverige var inte långt borta...** Jag tror att det var vätterfesten eller kalajs eller något sånt.. Jag minns inte själva scenariot tydligt men jag minns att jag skulle på toa och någon skrek "EY LILLTJEJEN FAN VAD SNYGG RUMPA KOM HIT!!!" och jag blev livrädd. Jag hade inte mina vänner där eftersom jag skulle på toa.. och jag visste att massvis med random människor var runt omkring mig så inget jätteallvarligt kunde hända, men trots det så var det ingen som reagerade på det han skrek, så då kanske ingen skulle reagera så mycket om han drog iväg mig heller? Jag tänkte inte direkt logiskt eftersom jag blev så jävla rädd.. Men det slutade med att jag gick snabbt tillbaks till mina vänner utan att kissa, för att jag inte ville vara ensam..  
Och under tiden så hann jag höra ett "äh skit i det då hora" på håll...

OCH EN SAK vill jag bara påpeka här. Även om jag inte behöver försvara mig på något sätt så tror jag det är många (från jkpg) som vet att ungdomar super på kalajs och vätterfesten. Jag drack inte i den åldern. Jag började dricka först när jag var 16.. Så min ologiska tanke berodde inte på alkohol. (så sjukt att man ens måste ta upp sånt här. Men whatever.)

  
  
**Första gången jag skulle ut på klubben**: Den här storyn har jag redan skrivit om för inte alls länge sen i bloggen, förra gången jag skrev om feminism.. Men kort bekrivet så var vi 16-18 bast och alla ville ut på krogen.. Vi visste att man kom in på centrum bar rätt lätt även om man inte riktigt var 18 än.. Och alla ville gå, alla förutom jag.. Jag var sjukt skeptisk för jag har fått höra att "killarna klänger som apor på en".. och jag ville inte ha det.. Men mina vänner trodde jag överdrev och jag blev direkt en "tråkmåns, partypooper" osv.. Fortfarande så var jag en väldigt stolt människa och älskade mig själv högt, så jag struntade i vad mina vänner sa, för jag förstod ändå hur dom kände.. jag sa att ni kommer ha askul men jag vill inte gå faktiskt, men vi hörs imorgon..

Det gjorde vi också. Mina vänner hade haft det jobbigt sa dom.. just precis för att alla klängde trots att de inte ville

**Disco i halmstad..** jag var typ 21 år kanske.. så 2012..  
Ser dock ut som 17 fortfarande pga att jag är en LITEN jävla tjej...  
Och trots den åldern, när man tror att människor trots allt växt upp lite, förstår att alla inte är där för att du ska kladda på dom, utan för att ha en bra stund och dansa med sina vänner.  
Nej. Det verkar tydligen inte så.  
Så många människor som försökte trycka upp sig mot mig och hålla på, jag orkar inte längre, jag är fan gammal xD .. Och jag säger nej (okej, jag skakar på huvudet och ser dom i ögonen, för säger man nej så hör man inget för musiken ändå) och flyttar mig en bit ifrån..  
Dom hänger efter?!  
Detta hände säkert 10 gånger den kvällen..  
Tillslut så puttade mina vänner bort människor, så dom verkligen skulle lyssna.. De vännerna är längre än mig och tydligen så lyssnar folk mer på större människor...Jag är så tacksam över att dom gjorde det, för jag var nära på att bryta hela tjejkvällen bara för människor inte kunde hålla sina händer borta. Vad fan är det för sätt egentligen? herregud..  
Och trots att dom puttade bort vissa, för att TYDLIGT VISA (för ibland verkar det som vissa bara är ett skal med noll förståelse där inne..) så var det ändå några av dom som fortfarande försökte igen.  
Alltså. Vi är inte på den nivån. Vi må vara djur i den mån att vi är däggdjur, men vi har ett intelekt större än alla andra, vi kan kommunicera och vi kan förstå varandra.  
Så jag fattar inte vad det är som driver vissa killar till att vara som ett tomt skal som bara vill ha fitta, konstant och ständigt... jag tror ju inte på att "dom inte fattar" som vissa säger.. KLART DOM FATTAR, dom vill bara inte lyssna, för dom tror att dom har nån jävla ägande rätt.  
  
Som en facebook bild jag såg.. Det var en manifestation mot våldtäkt.. Och man har ju fått höra "hon bad om det, hon ville det, det ser man på hennes kläder" tuuuuuuuuuuuusentals gånger..  
Så hade den här kvinnan gjort såhär:

![](/assets/images/blogg.se/valtakt_536208c7ddf2b3387631fb4c.jpg)

Ställt sig halvnaken och skrivit "Still not asking for it"  
Då var det nån snubbe som skrev **"but then again, it is like putting up a piece of meat to a shark and telling him not to eat it**"  
NEJ. Jävla idioter.  
Som tur var så var det någon bra kille som reagerade på det här och svarade:  
**"We (men) are not fucking sharks!**  
**We are not rabid animals living off of pure instinct**  
**We are capable of rational thinking and understanding.**  
**Just because someone is cooking food doesn’t mean you’re entitled to eat it.**  
**Just because a banker is counting money doesn’t mean you’re being given free money.**  
**Just because a person is naked doesn’t mean you’re entitled to fuck them.**  
**You are not entitled to someone else’s body just because it’s exposed.**  
**What is so fucking difficult about this concept?"**

Det här som jag har skrivit om ovanför är bara mina egna upplevelser som jag MINNS..  
Mitt minne är inte det bästa, men trots det får jag ihop många berättelser.. Man kan säkerligen multiplicera de här gångerna med typ 10 för att få det rätta antalet..  
Och alla gånger jag fått höra från mina vänner (jag är den där stöttande, lyssnande vännen som alltid ställer upp) skitsaker som dom har vart med om.. Sex de egentligen inte ville ha, våldtäktsförsök från s.k vänner eller bekanta, de åtskilliga gångerna de blivit kallade hora, slampa eller liknande..  
Det är sjukt.  
Det behöver ta slut.

Jag är så mycket mer än det du ser, jag är så mycket mer än mitt kön, så mycket mer än det du tycker är attraktivt med mitt utseende.  
Det finns en hel VÄRLD att ta del av inom mig, och förresten så har du en hel värld hos dig själv om du bara vill utforska den.  
Hjärnan, ditt intelekt, det är där dom riktiga attraktiva delarna sitter.  
Det är där du kan hitta något att skrika om, för det, det är jävligt sexigt.  
  

Jag tycker alla ska få vara fria med hur dom vill ha sin sexualitet och hur dom uttrycker den, jag tycker man ska få ragga på varandra men MAN SKA HA en jämbördig respekt för varandra! Man börjar inte ragga genom att säga "fan vad snygg du är, kom med mig hem!" och när personen säger nej så blir personen "jävla slampa/hora, du är vidrig ändå"  
Man ska inte få kalla människor hemska saker utan att få något slags straff. Man ska inte få bli trakasserad hela sitt liv av random olika människor bara för man råkar vara ett visst kön.  
  
Inuti varje människa finns en hel jävla värld. Lär känna den istället för att kolla på det yttre hela tiden.  
Nu menar jag inte att bara för man vill ha ett one night stand så ska man behöva lära sig om människan man väljer att man vill ha sex med, utan det är ju bara om du verkligen vill lära känna människan.  
Vill man ha ett one night stand så går det hitta utan besvär om man har lite respekt för människan man ska ha sex med .. fattar inte hur svårt det ska behöva vara..  
Och säger nån nej, så jaha då ville inte hen, skitsamma, gå till nästa.   
Nu tänkte säkert vissa människor "men vad slampigt att göra så, gå till nästa :o!" MEN nej. DET ÄR INTE SLAMPIGT, man väljer själv hur man vill leva sitt liv och så länge båda är med på noterna och båda har respekt för varandra så är det väl fanimej inget VI ANDRA ska lägga oss i.  
Jag tycker det är bättre att man är sån, att man förstår när man fått ett nej och ger upp och går till nästa, än att man är PÅTRÄNGANDE och IHÄRDIG och JÄVLIGT JOBBIG mot människan som sa nej.  
Att människan som sa nej får en jävla massa fula ord kastade till sig bara för hen sa nej.  
Lägg ner förfan.