---
title: "Mycket som hänt!"
date: 2014-03-12T10:50:15+01:00
slug: mycket-som-hant
draft: false
tags:
- blogg.se
- 2014
---
Tja, jag har en del att berätta om när jag låg inne på sjukhuset förra veckan mellan onsdagen till fredagen, men innan det vill jag bara säga en sak som stör mig utav bara fan, och det är så olikt mig.  
Jag har missat min tid till dietisten TVÅ gånger. Det är fan helt sjukt. Blir irriterad på mig själv och jag skäms över hur jag beter mig. Det är så mycket grejer som jag knappt känner igen mig själv i längre.. Typ att jag inte heller tar tag i mina studier, wtf? Jag gör ALLTID sånt, bara "sådär". Jag tar tag i det, jag har disciplin. Men nu känns det inte så .. Hoppas så jävla innerligt att den där känslan försvinner, usch.  
Förövrigt börjar det bli vår och sommar nu och jag älskar det, även om det fortfarande är kyligt så hör man fågelsång och man har mer sol på förmddagarna, hoppas det ljusnar upp min tillvaro lite mer än bara ordagrant^^  
  
Förövrigt så har jag fått vara med i en forskningsstudie för patienter med hjärtsvikt som upplever depression och/eller nedstämdhet, så i den studien fick jag helt enkelt gå igenom alla "diagnostiseringsfrågor" för depression och de ansåg att svaren "indikerar mer nedstämdhet än majoriteten av befolkningen" och därför var jag passande i deras studie, så nu har jag börjat med det :) Är intressant men också lite jobbigt att tänka på allt jobbigt och vad man vill ska bli bättre, etc. Men ja, förhoppningsvis hjälper det lite med min nedstämdhet (Y)!  
  
Always look on the bright side of life<3  
  
Mer om det där med sjukhuset senare, för nu måste jag öva på mitt muntliga framträdande jag ska ha vid 13.