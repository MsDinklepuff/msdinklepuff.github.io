---
title: "Ibland så får sig livet en törn"
date: 2013-10-09T14:10:00+01:00
slug: ibland-sa-far-sig-livet-en-torn-2
draft: false
tags:
- blogg.se
- 2013
---
.. eller ett stor jävla demoleringsklot rakt på sig.  
  
Jag har inte bloggat på länge och det finns flertalet anledningar. Framförallt så mådde jag inte bra från 10 september, sen har jag såklart haft skolarbete att göra (som jag prioriterade med min lilla ork och vilja) och den senaste tiden har jag glömt att jag inte skrivit ner händelsen i bloggen.  
  
Just precis idag mår jag rätt så bra, allra helst för en halvtimme sen innan jag började tänka på saker som är hemska.  
  
Det jag började tänka på idag var att vår familjs äldsta hund mår riktigt dåligt. Hon är seg och hör knappt något, hon orkar inte gå alls mycket och hon sover mest hela tiden.. Äter inte alls som förr.. Hon är nu 13 år, en blandning av Japansk Spets och Jack Russle. Det var hon som blev så sjuk i sommras men återhämtade sig helt.. Nu är hon dock riktigt sliten..  
på fredag ska vi avliva henne om hon inte blir bättre innan dess, vilket är ytterst otroligt. Jag är så himmla ledsen över det.. Hur ska man hantera sånt? Det känns ännu värre att "vi väljer" hennes öde, även om det är av bamhärtighet.. Usch fyfan. Men det är inget jag vill skriva om nu, för då kommer jag bara bli helt zombie-aktig hela dagen. Så vi går över till det som hände den 10september..  
Jag delar upp det i två delar. Första texten innan linje-brytning är bara vad som faktiskt hänt. Kort och koncist.. Under linjen kommer mer känslor och alla tankar och allt som skett under hela månaden....

  
  
Den 10e september var jag hos läkaren. Hon berättade vad hon hade sett på ultraljudet och jag berättade hur jag mådde (ex att jag inte orkar gå i trapporna upp till lägenheten utan att stanna längre, är sjukt orolig över framtiden för allt verkar bara gå åt helvete osv) och hon blev rätt orolig och berättade att de har sett förändringar i hjärtat, speciellt vid klaffen jag bytte för tre år sen.  
Den är trång igen. Och läcker. Precis som för tre år sen..  
Min pumpkapacitet ligger på ca 50% av normalt.. (man skickar ut ungefär 60% av blodvolymen i varje hjärtslag som frisk människa (hjärtat töms aldrig helt) och jag pumpar ut ca 30% av allt)

Hon sa till mig att gå ner på 50% studietakt (vilket jag nu har gjort, efter mycket tankar och irritation över det hela) och berättade om att de ska utreda hur de ska gå vidare.  
  
Antingen blir det ett klaffbyte igen snart eller så sätter de mig på listan över människor som behöver en hjärttransplantation.  
  

  
Kaboom. Det sög. Stenhårt. Speciellt när jag började leta fakta om alltsammans men det står det mer om under linjen.  
  
Sen dess så har utredningen börjat och jag har gjort mitt arbets-test och fixat med csn, försäkringskassan(inte ens lite nära klart än dock..), skolan, berättat för min familj och vänner..  
  

Har haft lite upp och nedgångar med det här.. Ibland känner jag "fyfan" men ibland så tänker jag "varför ens oroa sig? det är sämre, sure, jag vet.. men vad hjälper det att oroa sig?"

Så, här kommer linjen. Det är mest för att jag själv ska minnas senare i framtiden men läs om ni vill

\----------------------------------------------------------------------------------------------------------------------------  
Mer tankar och känslor, beskrivna i detalj.

  
Läkarmötet: När vi satt hos läkaren så kände jag inte så mycket ångest eller att det sög speciellt asmycket. Jag var glad över att dom tog min oro på allvar och att jag inte hade inbillat mig att jag är sämre, utan att jag faktiskt var sämre.  
Det enda som kändes som en smäll på käften var när min läkare sa att hon ansåg att jag skulle gå ner på 50% studietakt. Mina föräldrar har ofta sagt det här till mig och jag har ignorerat det i stil med "jaja, de är lite extra varsamma"  och jag har verkligen inte velat det. Det drar ut på tiden.  
Jag vill plugga klart och börja mitt liv.. Men då säger folk till mig att man inte "behöver stressa fram till jobb, och dessutom kan du börja ditt liv nu" och jag håller med om att jag kan börja mitt liv nu (iallafall när jag läser halvtid och har tid över) MEN jag håller inte med om att man inte ska stressa fram FÖR  jag känner att jagi nte har så lång tid kvar, så jag vill hinna med allt.. Och dessutom hade det vart perfekt för mig att läsa fulltid för jag har 1 år kvar på kandidat, sen 2 år master. Då hade wiktor vart klar med sin kandidat.. Men nu är det ju rätt paj..  
Och skitsamma att det är rätt paj,för om det nu blir operation måste jag ju ändå ta studieuppehåll så det hade blivit felplanerat oavsett om jag inte gick ner på halvtid...  
Att försöka stressa ner är det jobbigaste jag gjort i mitt liv typ.. En liten vana som att sluta bita på naglarna är mycket enklare, det har jag lyckats med.. Men att inte stressa? Det är fan inte lätt.. Minsta lilla sak måste jag tänka "är det värt att riskera att hjärtat blir sämre för det här?" och det är fan en ENORM jävla omställning som jag inte kommit så långt med..  
Min sambo sa till mig för någon vecka sen att jag börjar bli irriterande för att jag alltid kommer och petar på honom eller vill hitta på något (för jag vill alltid göra saker. sån är jag.. jagska alltid ha massa saker att göra.. vanligtvis är det plugg heeeeeeeeeela tiden, men nu har jag inte så mycket plugg.. då blir det abstinens typ...)  
Under läkarmötet var pappa med förövrigt.. Han blev mest förbannad och det märktes redan där.. Han hade också lite mer förståelse över vad en hjärttransplantation innebär (jag hade ingen koll alls innan) och han kände sig lurad för att när jag var liten så var "allt så bra", inga problem fick vi höra varje gång vi kollade mig (2 ggr / år) tills jag blev 18 år och allt helt plötsligt blev panikigt på vuxenavdelningen.. Men sen har pappa inte riktigt förstått vad dom sa när jag var ung, de sa aldrig att "allt är bra" utan de sa att de int vill göra ingrepp för att jag fortfarande växer.. men pappa lyssnar alltid på de små hoppen när det gäller mitt tillstånd..  
  

Förövrigt så ringde min pappa mig precis nyss och det verkar som Meg avlivas idag. Fyyyyyyyyyyyyfan. Jag åker till jönköping idag for sure.. Så resterande delen av texten kommer upp senare..  
  
  
Ämnen som ska tas upp senare  
Klaffbyte / hjärttransplantation info  
Utredning + försäkringskassa + csn + hemtjänst och allt annat praktiskt  
pappas reaktion/brev  
vänner och familj  
framtidsutsikter/planer/ vad ska hända?