---
title: "Att vara stark"
date: 2013-10-24T23:35:29+01:00
slug: att-vara-stark
draft: false
tags:
- blogg.se
- 2013
---
Letade upp dikten "att vara stark" idag till en vän, och med den hittade jag massa andra bra citat som jag vill dela med mig här :) Idag har vi förövrigt pluggat, wiktor skrev tenta, jag gick på en "föreläsnin för allmänheten" om att leva med hjärtfel och omvårdnad kring det osv (gick ihop med Danne i klassen (Y)) och sen åkte jag och wiktor till köpcentrumet och köpte en present till Tobbe som vi ska fira i helgen  
  
_Stormar gör så att träden söker djupare rötter_.  
Fick mig att tänka på kämpiga tider, och hur mycket mer jag utvecklades, hur mycket djupare relationer jag skaffade mig och hur mycket starkare jag stod efteråt.

_Jag tror inte på någonting och det gör mig starkare än du tror_  
Passade en ateist som mig bra.

_Många av våra problem i världen idag beror på en överbetoning av det manliga, och en försummelse av det kvinnliga. Denna moderna värld är en aggressiv, hyperaktiv, konkurrenskraftig, maskulin värld, och den behöver kvinnans beröring som aldrig förr. (förövrigt bättre på engelska)  
_Passade min feministsida bra :)  
  
Hinner inte beskriva mina tankar mer, men slänger in citaten iaf.. måste faktiskt sova. Imorgon går jag i skolan 8-16, sen kör vi till helsingborg. ERMAGERDH  
  
_Styrka föds i den djupa tystnad från ett länge plågat hjärta,_

_Styrkan beror inte på den fysiska kapaciteten, styrkan beror på den okuvliga viljan_

**Dikten**

_Att vara stark är inte  
Att aldrig falla  
Att alltid veta  
Att alltid kunna  
  
Att vara stark är inte  
Att alltid orka skratta  
Att hoppa högst  
eller vilja mest  
  
Att vara stark är inte  
Att lyfta tyngst  
Att komma längst  
eller att alltid lyckas  
  
Att vara stark är  
Att leva livet som det är  
Att acceptera dess kraft  
och ta del av den  
Att falla till botten  
Slå sig hårt  
Och alltid komma igen  
  
Att vara stark är  
Att våga hoppas  
när ens tro är som svagast  
  
Att vara stark är  
Att se ljus i mörkret  
Och alltid kämpa  
för att nå dit_