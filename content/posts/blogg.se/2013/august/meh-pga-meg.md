---
title: "Meh, p.g.a. Meg"
date: 2013-08-08T18:26:19+01:00
slug: meh-pga-meg
draft: false
tags:
- blogg.se
- 2013
---
Hej. det regnar svinmycket här men jag sitter och svettas som fan.. Jag brukar aldrig svettas så vet inte riktigt vad det är som är fel.. Orolig antar jag..  
Hade en körlektion idag som gick bra, och innan det körde jag med pappa i 1,5h så jag har ju ansträngt mig och blivit svettig innan idag men sen har jag ju sovit och chillat så jag fattar inte riktigt...  
  
Hursomhelst.. Igårkväll runt 20 så började vår fina hund Meg bli dålig, det var min bror Klas som märkte att något var lite fel eftersom hon pep lite när hon sov sen när han sa till henne att de skulle gå ut var hon inte pepp eller pigg, hon kom tillslut ut på gräsmattan och försökte bajsa men det gick inte så bra alls ;( Hon gnydde och sen kom det lite diarré-aktig avföring.. De gick in igen och hon la sig för att vila, då googlade vi som fan och jag kände på hennes nos som var snustorr, det var sjukt oroväckande också samt att ingen brukar aldrig få röra vid hennes ansikte men då brydde hon inte ens lite vilket gjorde oss oroliga. Hon var väldigt hängig och skakig.. Men sen ställde hon sig upp och började låta jättekonstigt samtidigt som det såg ut som hon hulkade med buk och rygg musklerna så det verkade göra ont att antingen kräkas eller bajsa, ljudet var inget vi nånsin hade hört förut och hon var väldigt slö och opepp så vi ringde djursjukhusets jour och var inne med henne runt 21.15 men kom in i sjukhuset först vid 22.10, då hade jag redan åkt hem hit igen eftersom både pappa och klas var med på sjukhuset..

![](/assets/images/blogg.se/ebbameg-18mars2006_96251144.jpg)

  
Vid 00.23 typ så ringde pappa och sa att jag borde komma ner ifall det var hennes sista stund, de antog att hon hade inflammation i livmodern och en operation för det kommer förmodligen inte fungera med Megs allmäntillstånd och hennes ålder, så oddsen var inte stora att det skulle lyckas och det skulle kosta ca 25 tusen kronor för en sån operation.  
Dock så var de ju inte säkra på att detta var felet så de testade att chockbehandla henne med bredspektra antibiotika och olika sånna, så om det vore någon flora i magen som var fel så kan detta få henne att bli bättre hoppades de på.  
  
Detta gjorde mig hysteriskt ledsen, jag störtlipade här hemma innan vi kom iväg i bilen för jag trodde att det var kört..

![](/assets/images/blogg.se/dsc05817_96414474.jpg)

  
Ungefär 00.40 kom jag till sjukhuset igen och de hade precis gett henne antibiotikan och medan vi var där under två timmar blev hon bara bättre och bättre men hon var fortfarande fumlig och vimmelkantig och lite slö, men hon reagerade på sitt namn, hon gosade och hon pratade med oss (speciellt när hon ville kissa och visste att hon egentligen inte får kissa inomhus så hon pep allt högre och snabbare ju svårare det var att hålla sig och sen kissade hon några gånger på bordet och så mådde hon bra igen)  
  
Under tiden vi var där fick jag ju höra hur illa det hade vart med henne från 22->00 och det var ju verkligen sjukt nära. Hon reagerade inte på någonting typ.. pappa och klas kunde lyfta henne och lägga henne på rygg, det har vi aldrig kunnat i hela hennes liv.. Hon bara brydde sig inte, hon var helt borta. Hon kunde inte gå rakt och hon kunde knappt stå  
  

![](/assets/images/blogg.se/dsc08834_104659151.jpg)

Men när vi lämnade henne var hon okej, hon var lite slö, fumlig och vimmelkantig men mycket bättre än när vi åkte in. Om något skulle hända under natten skulle de ringa oss samt att idag vid 13-15 skulle de ringa och berätta hur de tänkte vidare .. Så när de ringde så berättade de att hon mår lite bättre än igår men borde få lite mer antibiotika och de borde se till att hon äter m.m. så hon ska stanna där över denna dagen med, tyvärr hade de så mycket att göra att vi inte fick åka in och hälsa på henne vilket gör mig oroad och illamående men samtidigt förstår jag ju dem, men det suger att vara familj då..

![](/assets/images/blogg.se/galna-12feb06_96251084.jpg)